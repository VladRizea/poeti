Murmurau a dragoste crengile
cînd în brațe te-am luat, pădure toropită.
La elyseica noastră nuntă
veni vulpea bearcă și căprița ciuntă.
Pocalul din care m-am cinstit
purta un rubin otrăvit.
Ah, bine-i să mori
prins în al miresei văl de plînsori!
Să adormi liniștit
în al fagilor schit...
Bine-i să mori prea timpuriu,
în dulcea plasă,
în pădurea deasă,
într-un cort ruginiu.
Murmurau tînguioase crengile
și-mi oftai amărîto pe veci turturea.
Înfiorate murmurau crengile
și Toamna, din cornu-i, suna, suna...