Tristul, sofistul, al meu alter-ego
bătu la scorbura sihăstriei mele:
era un Faust cu ochi de uliu, 
o voluptate cu ochi de uliu. 

Jucîndu-ne cu arșice pierdeam
nopți pe alese, o mie și una. 
- Presimt hoarde cătrănite, invincibile, 
apropiindu-se de cetăți. 

- Goliat al dezolării, frate, 
lacrimile mi-au răscolit inima. 
Te-oi urma prin anateme
spre fricile care-ți sînt destinate. 

- Nu. Ai mîini prea avide pentru harfele noastre, 
foame boltită peste azima pământului.
Rămîi în pădure și scrie stihuri, 
livid făuritor de catastrofe.