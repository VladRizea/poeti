Dacă
ne-am fi gîndit la timp
la importanţa
obiectivă a brontozaurului
ca element de varietate
şi dacă
i-am fi creat condiţii
de supravieţuire cu preţul
unor eforturi infime
şi dacă
brontozaurul ar fi fost
printre noi
acest mare	
predecesor al rumegătoarelor
- deci util în principiu –
atunci
nu era oarecum altceva?
Nu era 
totul mai colorat?
Nu era 
preferabil să ştim că avem
încă 
un brontozaur
în carne 
şi nu numai în oase ?
Şi dacă
ne-am fi gîndit la timp
la timp
la timp