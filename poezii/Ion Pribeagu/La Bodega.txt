LA BODEGA


Nae, a intrat în grabă
În bodega „La trei poame”
Și pe chelner îl întreabă
-Ce ai pe lista că mi-e foame.

Chelnerul cu reverență
Spre client privirea-și plimbă
Și răspunde cu prudență:
-Am o limbă! Dar ce limbă!

Limbă, nu mănînc raspunde:
Nae acru la figură,
Nu pot să mănînc un lucru
Ce-i la animale în gură!

-Bine a răspuns garsonul,
Vesel cu o idee nouă:
-Nu mîncați ce au în gură?
Sa vă fac vreo două ouă?

Adăugată de către-Radu Dan Alexandru