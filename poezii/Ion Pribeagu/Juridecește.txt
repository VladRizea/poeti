JURIDICEȘTE

Și veniră din Craiova
Și din Iași, din Roșiori
Toți Juriștii, toți maeștrii
Și-ai dreptății slujitori.

Unii slabi, cu favorite
Alții sluți ca Tutankamon
Toți cu tumori și scripte
Să asiste la examen.

Sala-i plină de discipoli
Și celebrități savante
Numai capete ilustre
Și figuri interesante

Și deodată Domn Profesor
Chel și cu priviri absente
Se-adresează cu prestanță 
Unei nostime studente.

-Cum e termenul juridic – 
Zise el zîmbind agale – 
Dacă eu aș pune mîna
Sub rochița dumitale?

Fata roșie ca macul
După o scurta meditare
Îi răspunde: -E, maestre,
Atentatul la pudoare!

-Foarte bine,a spus maestrul, -
Însă fi bună și spune
Dacă dumneata, mi-ai face
Mie-această chestiune

Cum ar fi juridicește
Denumirea-n trei cuvinte
Și răspunse domnișoara
- Profanare de morminte!

Adăugată de către-Radu Dan Alexandru