La parintele Vintila
Vine Arvinte, cam sfios
Si se roaga: - Fie-ti mila
De un suflet pacatos!

Chiar în saptamâna mare
Când tot omul e smerit
Si posteste cu-ndurare, 
Uite, am pacatuit!

- Ai furat? întreaba popa
- Nu, prea sfinte! Fara vrere
M-am dat raului si hopa
În gradina c'o muiere!

- Vai de mine, vai de mine...
Greu pacat ai savârsit...
Însa daca-mi spui cu cine, 
Poate vei fi mântuit.

- Nu pot, a raspuns Arvinte
Sa-mi fac chinul si mai greu
Nu pot s-o divulg Parinte
Ca ma bate Dumnezeu!

... Era'nalta si frumoasa, 
Parul blond si ochi de jar, 
Gura dulce, voluptoasa, 
Dintii de margaritar...

- Nu cumva ai fost cu Tanti
Din Smârdan, de peste drum?
- Nu pot s-o divulg ca Domnul
Ma trazneste chiar acum!

... Si-avea flori la cingatoare, 
Trup de crin îmbobocit, 
Mijlocel de fata mare, 
Numai buna de iubit...

- Poate-ai fost cu Mita Creata
Cea usoara ca un fulg?
- Cere-mi tot, ba chiar si viata, 
Însa nu pot s-o divulg!

... Durdulie, 'mbujorata, 
Numai cântec, numai joc, 
Când te-a strâns în brate-odata, 
Ai simtit în vine foc!

- Mai Arvinte-ai fost cu Leana
Care sade pe Neptun?
- Oh! Degeaba-mi zgândari rana, 
Fiindca tot nu pot sa spun!

... O comoara tainuita, 
Fruct în dragoste scaldat, 
Toata plina de ispita, 
Toata plina de pacat!

- Bine, du-te, mediteaza, 
Si vii mâine mai dispus, 
Domnul sa te aibe-n paza!
- Sarut dreapta! Si s-a dus.

Ajungând în colt, ca vântu'
S-a-ntâlnit cu Calistrat
Care ntreaba: - Ei, Prea Sfântul
De pacat te-a dezlegat?


- Înca nu, raspunse Arvinte
Foarte vesel si vioi, 
Dar aflai de la Parinte
Înca trei adrese noi!