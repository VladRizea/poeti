LA FEL  


Sus, pe Văcărești, pe dreapta
Lîngă cîrciuma lui State
Avea Smil o prăvălie
Și vindea păsări tăiate.

Găinușe și rățuște
Cîte-un puișor de-un kil
De voiai o gîscă grasă
N-o găseai decît la Smil.

Cum sătea el într-o seară
Printre rațe și gînsaci
Intră Avram în prăvălie
Și-l întreabă: - Ce mai faci?

Ce să fac?E criza mare
Și vînzare nu-i deloc
Chiar de-mi vine, unul, după
Vreo găină, un boboc.

O ia în mînă, o întoarce
O apropie de nas
O sucește, o miroase
Și mi-o pipăie un ceas.

Pleacă apoi, că-i pare scumpă,
Și eu stau ca un tembel,
-Dragă, tocmai ca la tine
Și la mine e la fel

-Cum la fel e și la tine?
Zice Smil cu răutate
Ai  și tu o prăvălie
Unde vinzi păsări tăiate?

-Nu, eu n-am păsări tăiate
Spuse Avram prea îngîndurat
ÎnsĂ, vezi, eu am acasă
Trei fete de măritat.

Adăugată de către-Radu Dan Alexandru