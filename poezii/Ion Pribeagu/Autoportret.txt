AUTOPORTRET



Ca un savant din vremuri vechi
Îmi plimb prin cafenele mutra.
Am păr în nas și în urechi
Și aduc puțin cu Brahmaputra

Mi-e capul bleg și lătăreț,
Picioarele: două prăjine,
Și-un singur lucru am măreț
Și-mi pare foarte bine!

Deși sunt tont și fonf și slut
Și am o mască incoloră
De cimpazeu sau de mamut,
Toate femeile m-adoră.

De sunt urît și nătăsfleț
Și n-am nici mușchi, nici intestine,
Și-un singur lucru am mareț
Și-mi pare foarte bine!

Sunt mare cît un năpîrstoc
Și poți să mă masori cu cotul,
Din loje nu mai văd de loc
Și în tramvai mă pierd cu totul

Și așa cum sunt un fleculeț
Încît mă poți în palmă ține
Și-un singur lucru am mareț
Și-mi pare foarte bine!

˙˙˙˙˙˙˙˙˙˙˙˙˙˙˙˙˙˙˙˙˙˙˙˙˙˙˙˙˙˙
Sunt știrb și tîmp și am pistrui
Și o aluniță imbecilă
În loc de nas am un cucui
Și-s cocîrjat ca o gorilă

N-am simpatii și n-am dispreț
Și n-am nici maniere fine
Și-un singur lucru am mareț
Și-mi pare foarte bine!

Am trupul plin de vînătăi
Și pe chelie fire crețe
Și am luat chiar premiul întîi
La un concurs de fumusețe.

Și dacă n-am profil semeț
Nici umeri lați, nici șolduri pline,
Și-un singur lucru am mareț
Și-mi pare foarte bine!

Cînd intru în baie voluptos,
Urmat de membrele-mi confuze,
Ma simt atîta de frumos
De parcă aș fi ales de muze.

Ma oglindesc si-n mod glumet
Ma felicit si-mi zic in minte
Si-un singur lucru am maret
Si-mi pare foarte bine!

În fine sunt un specimen
Cum nu-i al doilea sub soare
Port pijama și port joben
Și bătături port la picioare

De n-am la Academie jilț
Și n-am smaralde sau rubine
Și-un singur lucru am mareț
Și-mi pare foarte bine!

Adăugată de către-Radu Dan Alexandru