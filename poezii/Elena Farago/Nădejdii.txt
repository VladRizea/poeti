Tu, care vii purtând pe umeri 
Ulciorul plin, 
Tu, care vii
Să-nviorezi atâtea păsări 
Ce mor de sete prin pustii, -Apleacă-te încet și dă-le

Să bea-nsetatelor credințe,
Și viselor ce-au supt doar pâclă
Nisipurilor din pustii 

Apleacă-te încet și-ntinde-i 
Dezaripatei năzuințe 
Ulciorul dădător de viață, — întinde-i harul apei vii 
Ce plăsmuiește viață nouă în pana frântelor aripe 

Tu, care vii purtând pe umeri 
Ulciorul scurtător de clipe, 
Apleacă-te încet și dă-le 
Să bea-
nsetatelor credinti, -Chiar dacă-n loc de apă vie 
Le vei turna veninul morții, 
Apleacă-te încet și toarnă-l 
Căci nu te vor simți că minți 

Ci-ncredintate că beau viață îl vor sorbi cu lăcomie, 
-Și, binecuvântând norocul 
Că ori de unde beau din plin, 
Vor adormi visând că zboară 
Mai sus decât puteau să știe, 
Mai sus decât puteau s-ajungă, 
De-n locul dulcelui venin 
Le-ai fi turnat o sorbitură 
De-ntremătoare apă vie, — 
Și le-ai fi dat aevea clipă 
Unui avânt cât de senin