           lui Ion Marin Sadoveanu

Carte —
Sora mea cea buna, 
Din ce sfanta-mpreunare
Te trezisi la mine-n casa
Intr-o noapte fara luna, 
Cand, 
Cu coatele pe masa, 
Obsedat de-acelasi vesnic
Si suspect semn de-ntrebare
M-afundam in intuneric, 
Ca un muc de lumanare
Intr-un sfesnic?
Carte —
Sora mea-nteleapta
Si cuminte, 
Spune-mi, cine
Ma sorti frate cu tine
Intr-o noapte fara luna, 
Cand —
Pe-aceeasi cale dreapta —
Ne treziram impreuna, 
Mana-n mana, 
Ca-ntr-un raft de librarie
Unde numai dracul stie
Ce te-asteapta?
Carte —
Sora de betie, 
De extaz
Si nebunie —
Magica bijuterie
De cuvinte
Si imagini
Mazgalite pe hartie
Cine te-mbranci spre mine
Sa te vinzi fara r usine, 
Ca femeile pe BANI?


Carte draga, 
Nu stiai
Ca — oricine-ai fi —
Tu n-ai
Decat trei sute de pagini
Iar eu, 
Trei sute de ani?