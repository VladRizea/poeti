Noi suntem azi ce-am fost și ieri
Și ce vom fi până la moarte - 
Suntem creștinii pivnicieri
Ce-n jurul butiilor sparte,
Cu glasurile noastre goale
Cântăm aceleași osanale
Pentru „sângele lui Cristos”
Care curgând de sus în jos
El l-a-ndreptat de jos în sus
Schimbându-și numele-n Isus.

Noi dintre cei dintâi păgâni creștinizați
Rămas-am azi ce-am fost și ieri
Aceiași creștini pivnicieri,
Pe care foștii noștri frați
Deși ne-au căutat mereu
Nu ne-au găsit nicăieri
Pe unde proslăveam alt Dumnezeu,
Pe zeul Bacchus care a murit
Ca toți păgânii zei ce-au putrezit.

Noi însă, creștini pivnicieri,
Rămași și azi ce-am fost și ieri
Noi proslăvim pe noul împărat,
Care, deși crucificat - 
Din morți el singur a-nviat
Și s-a-nălâat la cer cu-adevărat.