Sună clopotele...
Sună clopotele-n depărtare,
Clopotele!... Clopotele!...
Câte clopote să fie?
Câte voci nedeslușite mor în zori, iar noaptea-nvie?
Câte voci blestemă foamea zilelor din postul mare?...
Clopotele, clopotele...
Tac și-n urmă sună iară.
Sunt trei clopote de-aramă, sau trei clopote de-argint?
Și ce Crist vorbește-n glasul clopotelor ce ne mint
De atâția ani de-a rândul
Și la fel ca-n prima seară?...
Ce nebun profet mai vine să ne spună că-i trimisul
Celui ce făcu pământul din nimic?...
Și ce minicună
Iar schimba-va fața lumii?...
Sună clopotele,
Sună,
Ca și-n noaptea când surâse pentru prima oară Sfinxul!...

Sunați, clopote de-aramă
Sunați clopote de-argint...
Vântul să vă-nalțe cântul tot mai sus,
Tot mai departe - 
Să vă spulbere-n albastrul mângâierilor deșarte
Și să vă sugrume glasul profețiilor ce mint.