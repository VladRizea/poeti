Bine-ai venit, An nou!...
Bine-ai venit...
De cand te-astept aproape-am si albit...
Dar fiindca-mi intri-n casa-ntaia oara,
Te rog sa nu-mi faci casa de ocara...
Nu te grabi sa-mi intri pe furis,
C-abia sosisi...
Noroc ca te-asteptam destept
Sa te previu la timp, sa fii atent,
Si-n clipa marelui eveniment
Sa-mi calci in casa cu piciorul drept...
Si nu uita
Sa-ti lasi ciubotele afara
Si bunda de urs alb, ce ma-nfioara…
Ca Romania nu-i Siberia!...

Asa te vreau!...
Te vreau la trup curat... neprihanit...
Si tot asa la suflet si la minte –
Te vreau sub chipul celui arvunit
Pe treizeci de arginti
Si-un blid de linte!... 

Si-acum, ca te-ndurasi sa-mi intri-n casa,
Poftim la masa...
Dar mai nainte de-a gusta
Din vinul si din painea mea,
Deschide-ti ochii bine, ca sa-nveti
Povestea Coliviei cu sticleti...
Si-n urma, daca poti sa te-ntregesti
Cu sfintii din icoanele de pe pereti,
Te rog - de pe parchete si sofa –
Sa-mi schimbi covoarele de Buhara,
Si-n locul lor tu sa-mi intinzi
Numai velinte oltenesti.
Ca sa-mi rasfrang cu ele, in oglinzi,
Podoabele mandriei stramosesti...
Iar pe masutele patrate,
In locul florilor de crin, fanate,
Sa-mi pui in strachine de lut
Craite sangerii, culese
In cinstea viitoarei florarese
Care, probabil, nici nu s-a nascut!... 

An nou...
Ai auzit ce-ti cer?...
Nu-ti cer sa faci nimic in casa mea,
Mai mult decat ai face tu-ntr-a ta!...
Iar eu, un biet roman ursit
Sa fiu scuipat si palmuit,
Desi n-am casa cu calorifer,
Te-adapostesc de viscol si de ger
Si te cinstesc asa cum se cuvine
Sa fiu cinstit si eu - macar de tine!...
Te-ntampin ca pe-un frate-adevarat –
Un frate ce-mi va da napoi
Sticletele ce mi-a furat
Alt frate, mult mai mare decat noi!...
Te-ntampin numai cu atat –
Ce mi-a ramas - Un "Ah" in gat,
Si-un gest cu care te primesc
Ca pe-un "Specific romanesc"!... 

An nou!...
Fii nou de sus si pana jos!...
Copil al nimanui si-al tuturor,
Copil din flori,
Copil galagios...
Desfasura-te-ncet de pe mosor...
Incet... cat mai incet... si linistit...
Si fii atent ca nu care cumva
Sa ti se rupa firu-n casa mea!...
Bine-ai venit, An nou...
Bine-ai venit!...