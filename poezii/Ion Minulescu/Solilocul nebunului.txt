Aş vrea să-mi sparg vitrina cu minciuniŞi-nchis apoi în rafturile goale,Solemn ca-ntr-un ospiciu de nebuniSă-mi fac bilanţul boalei ancestrale.

Falit, timid, umil şi resemnat,Aş vrea să mă cunosc întâi pe mine,Şi vechiul sfat al bunului SocratSă-l scriu pe geamul noilor vitrine.

Şi-aşa, stăpân pe tot ce este-al meu,Aş vrea să mă desfac de orice vină,Să-mi pot expune-n For şi-n ColiseuÎntreaga mea origine divină...

Aş vrea să ies din geometria-n spaţiuA zâmbetelor binevoitoareŞi-n "mediocritatea" lui HoraţiuSă intru-nvingător pe poarta mare.

Femeii ce-mi va spune "te iubesc"Aş vrea să-i smulg cuvintele din gurăŞi buzele cărnoase să-i strivescCu dinţii mei de plug prin arătură...

Iar paşilor ce-mi plictisesc timpanulAş vrea să nu le mai aud cadenţaDecât în clipa-n care căpitanulVa comanda matrozilor Partenza.

Cu gândul şi cu ochii-nfipţi în largulPoemei ce-şi întârzie sfârşitulAş vrea să fiu totuna cu catargul,Ce sfâşie în două infinitul,

Şi-n timp ce pentru semenii din turmăVa-ncepe să lucreze-adânc lopata,Aş vrea - plecat din ţară fără urmă -Să putrezesc pe Rio de la Plata!...