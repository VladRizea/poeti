Ma doare amintirea tineretii
 Cand fetele de-o varsta cu baietii,
 Desi pareau doar niste banale jucarii —
 Papusi de sexe diferite —
 Simtind imboldul unor demonice ispite,
 Puneau la cale pentru viitor
 Romanticele lor casatorii —
 Uzine pentru fabricat copii —
 Secret furat de la parintii lor!
 Ma doare tineretea mea de ieri,
 Cu rustica si vesela Trivale
 Si cu “gradina publica“ din vale,
 Prin care zborul primei randunici
 Vestea sosirea altei primaveri,
 Si cu aceleasi portii de duble neplaceri,
 Cand luam da capo scoala,
 Cu jocul de arsici
 Si cura medicala, cu zeama de urzici,
 Si cand acelasi dascal, betiv si balbait,
 Ne spiona, pitit dupa uluci,
 Iar cand il dam de gol ca l-am descoperit,
 Ne pedepsea-n genunchi, pe coji de nuci!
 Ma doare tot ce-a fost
 Si nu mai este
 Ma doare Cosanzeana din poveste,
 Furata si ascunsa de un Smeu,



 Cu care Fat-Frumos —
 Adica Eu —
 Ma razboiam pana faceam din el
 O mana
 De tarana,
 Ca-n urma, dezrobita mea stapana,
 In locul traditionalului inel,
 Sa-mi dea un “rende-vous” cu taxa, la hotel!
 Ma doare tot ce-a fost
 Si tot ce stiu
 Ca va ramane vesnic dupa mine.
 Ma dor multasteptatele-agonii,
 Privighetorile inchise-n colivii,
 Romantele cantate prea tarziu
 De-admiratoarele ce mi-au ramas straine,
 Si cupele de aur, inchinate
 Cu aceeasi veche ura
 Si noua rautate,
 In cinstea sexului frumos —
 Un pisc de munte scorburos,
 Pe care-l urci de sus in jos,
 Cand faci pe alpinistul caraghios —
 Un alpinist indragostit
 De cel mai circonflex accent din Infinit!
 Ma doare tot ce-am spus —
 Desi n-am vrut
 Sa spun nimic mai mult decat atat —
 Ma doare lenevia cu care m-am nascut,
 Grabita lacomie a primului sar ut



Si pretul precupetei cu care mi-a vandut
 Faimoasa “Pasare albastra“
 Ce-avea sa-mi tina de urat!