Mi-a ieșit în drum fantoma
Omului bătut în cuie
Și m-am întrebat ca Toma:
- El o fi?
Sau, poate... nu e!...

Cine-a fost?...

N-a fost decât
Chipul unui om - și-atât - 
Chipul omului frumos
Din năframa sfintei Veronica!...

Dar pe minem-a prins frica
Și, cum sunt un om pios,
În noaptea Vinerei Mari
M-am făcut din mare mic
Și-am tăcut chitic.
Căci pe buze-mi înghețase
Numele celui răsfrânt
Pe năframa de mătase,
Care dibuia tăcut
Printre marii cărturari
Un tovarăș credincios
Ca să-i țină de urât
În mormânt!...