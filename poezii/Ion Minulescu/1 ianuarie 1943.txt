Doamnă,
Versurile mele,
Nu sunt șiruri de mărgele
Și nici pietre nestemate
Șflefuite și-ncrustate
În cercei și în inele
Ca să vă mândriți cu ele!...
Nu sunt decât - vă spun drept - 
Niște rânduri paralele
De cuvinte-mperecheate
Care merită să fie - 
Dacă nu chiar ce m-aștept - 
Cel puțin... o jucărie
Pentru autorul lor
Și femeia pentru care
El le-a scris fără să știe
Ce-l așteaptă-n viitor - 
Un surâs?...
O sărutare?...
Sau superba nepăsare
A unei femei rebele
Pentru versurile mele?