De unde vii, 
Si-n care preafericita tara
Vazusi lumina zilei - tu, alba ca si-o zi?...
Si ce nebune vânturi spre mine te purtara, 
Ce barca ratacita te-aduse pân-aci?...
De ce plecasi din tara, în care palmierii
Tremuratoare umbre îsi culca pe nisip?
Nu-ti fu de-ajuns pustiul cu lacrimile serii, 
Si nu gasisi pe-aiurea sa-ti plimbi frumosul chip?
Or nu stiusi ca-n tara la mine
Nu-s nici cânturi, 
Nici flori de lamâita?...
Amantii si-au vândut
Orgiilor, 
Si corpul, 
Si sfintele avânturi, 
Si-azi totu-i mort si putred în carcera de lut!...
. . . . . . . . . . . . . . . . . . . . . . . . . . .
Cu mâini subtiri si albe, ca mâinile de sfânta
Pictata pe-un perete de templu bizantin
Si ochi patati de-otrava privirii ce-nspaimânta -
Ochi verzi ca apa moarta
Si morti ca negrul spleen -
Venisi, aducatoareo de cântec si lumina, 
Sa-mi usurezi povara fatalului Calvar, 
Sa-mi recladesti o lume cu-o bolta mai senina
Si sa ma smulg din gheara supremului cosmar...
Da-mi mâna dar si du-ma cu tine, 
Du-ma-n tara
În care palmierii - stapâni peste pustiu -
Cu bratele deschise ne vor primi-n Sahara
Iubirilor nascute din goluri de sicriu!...