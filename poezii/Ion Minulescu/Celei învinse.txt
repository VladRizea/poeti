Ce glas de clopot - 
O!... Ce glas de clopot spart și răgușit!...
Nu-l mai cunoști?
E-acleși glas ce ți-a urat - sunt ani de-atunci - 
„Bine-ai venit!”

Ți-aduci aminte cum suna
Ca-ntr-un ajun de sărbătoare?
Suna ca-n zilele când moare
Cineva!...
Suna ca și-azi ne-ncrezător
În viitorul morților!...

Ascultă-l bine - 
Tu, ce porți în păr cununi de flori crescute
Pe țărmul mărilor străine,
Ascultă-l bine - 
Tu, ce porți în ochi opalele-ntristării
Topite-n lacrimi verzi de Mare,
Ascultă-l bine - 
Tu, ce porți pe buze purpura-nserării
Și-n glas cântări crepusculare,
Ascultă-l bine...

Ascultă-i notele de-aramă ce-ți par acum necunoscute
Și aminț=tește-ți seara-n care - 
Sunt ani de-atunci - 
Ca și-astă-seară,
Veneam tăcuți ca primii oameni
Pe drumul celor dați afară
Din raiul primei fericiri...
E-același clopot de-altădată,
E-același grav proroc ce-mparte
Drumeților
Netălmcite
Și cobitoare prorociri!...

Și-acum dă-mi mâinile,
Dă-mi ochii,
Dă-mi gira,
Dă-mi viața toată,
Sărmană-nvinsă, dă-mi trofeul victoriei,
Iar mâine-n zori
Fii liberă din nou
Și-ntoarce din drum pe noii-nvingători!...