Când știu ce-ai fost și cine ești
Nu-ți cer să-mi jur că mă iubești...
Nu-ți cer nimic din ce-ai jurat
Celor care te-au blestemat
C-abia intrați în Paradis,
Tu i-ai mințit
Și i-ai ucis
Pe toți la rând
Cu-același biblic „fruct oprit”
De ce?

Nu-ți cer să-mi juri că mă iubești
Când știu ce-ai fost și cine ești:
Un strop de scurtă nebunie
Într-un pahar de apă vie
Ești tot ce trebuie să fii
De juri că nu știi, deși știi,
Și-atâta tot
Mai mult n-aș vrea
(Decât să știi, c-ai fost și-a mea)
Decât să pieri din calea mea.