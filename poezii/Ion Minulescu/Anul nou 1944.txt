Azi-noapte, Anul nou
A dat buzna-n casa mea,
Fără nici un nou cadou,
Decât - ca și-acum un an - 
O cutie de „Capstan”
Și-o lulea...
Cucul din ceasul de nuc - 
Revoltat,
C-am fost trădat - 
Mi-a cântat ca orice cuc
De douăsprezece ori,
Numele,
Pronumele,
Și „Romanțele”
Cu care am pătruns în lumea mare,
Omorând pâna mai ieri - 
În cincizeci de primăveri - 
Zece mii de-admiratoare - 
Cititoare
Și cinci mii de-admiratori - 
Cetitori...
Cucul, însă, m-a mințiti
Fiindcă victimele mele
N-au murit...
Dar mai vii chiar decât ele,
Sunt tot „Romanțele” mele
Pe care mi le-a dictat - 
Când în casă mi-a intrat
Multașteptatul „An nou”
Ca să le trimti cadou
Și-admiratoarelor mele - 
Vai de ele!..
Și-admiratorii mei - 
Vai de ei!...