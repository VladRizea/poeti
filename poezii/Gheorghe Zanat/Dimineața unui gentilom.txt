Dimineața începe cu căutarea
Veșmintelor. Îmbraci
Murdara lenjerie a jurnalelor.
Îți piețeni nervii. Frica
O săpunești și o razi. După cafea
Crește la loc.
Găsești în cutia poștală somații
Și chiar un cadavru
Necunoscut. În stradă
Mașinile gunoierilor, ambulanțe
Și calul tău, legat
De glezna unei balerine.
Pari Aleksandru Makedon
Călărind un poney.
Te-ngropi în ziuă,
Trăiești, respiri. Cu mers prelins,
Mereu pe scara de serviciu,
Pe scara de incendiu,
Pe scara seismelor.
Un biet om.
Un 
Gentilom…