Ţâfnosul Rigă, cum se-ngâmfă El
Că-n platoşă-i ascuns ca melcul - gemeni -
Şi-nsuliţează câte-un ochi, asemeni,
Sedus de ipoteticul duel!

Spăimos, dă legi, edicte scrise-n cremeni,
Stârnite peste toţi ca un flagel,
Norodul aţâţându-l la răzbel
Şi-n jocul tău, Zeu Marte, tu l-ademeni!

Legat pe-un fir subţire şi tehui,
Se mişcă tot releu-n plasa lui!
Tunarii de la Forturi, puşi de Rigă,

Comanda Lui prin guri de foc o strigă!
Dar uită că zmintit întru bravadă -
Se-mpiedică în propria lui spadă!