În jilţ de aur stă regeasca Damă,
Purtând în creştet coronatul moţ,
Alăturea de Cezar, bravul şoţ,
Întru pompoasa Curţii panaramă!

C-un ochi vigil spre târg şi-nspre negoţ,
La treburi diplomatice se-nhamă,
Pe cel isteţ numindu-l rang de seamă,
Punând la cazne, p-ăl sperjur or hoţ!

Cu-asemeni Damă, ca din pronii ruptă,
Un Rigă brav aspiră doar la luptă!
Fiind gata-n front să moară pentru Rigă,

Stratega Doamnă bătălii câştigă!
La cel mai mic zefir din jur, protege,
C-un evantai de puf, orbitul Rege!