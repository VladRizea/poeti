Să-mi dai o zi din viața ta,
O zi să-mi vindece o rană
Să-mi fac din ea a vieții stea,
S-o port în suflet ca icoană!

Să-mi dai ce nimănui n-ai dat
Și nu vei dărui vreodată,
O zi și-un zâmbet fermecat,
Născut din visele de fată!

Să-mi dai o zi din viața ta,
Fără să-aștepți la mine plată,
Fecioră lacrimă de stea,
Faptură caldă, minunată!

Eu știu că nu poți da mai mult,
Că nu-s bărbatul pentru tine,
Vreau doar o zi, să te ascult
Vorbind de dragoste și bine.

Să-mi dai o zi din viața ta,
O zi lipsită de durere,
S-o beau, să mă îmbăt din ea,
Apoi să plec ca o părere.

(Sămânța de lumină, 2012)