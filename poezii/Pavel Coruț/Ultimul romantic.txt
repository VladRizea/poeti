Întreabă codrii despre mine!
Pe ei îi dor ce-n mine doare,
Când visele ajung ruine,
Toți mugurii se sting în floare.

Întreabă vântul despre mine!
El îți va spune ce mă doare,
Nu vezi că dragostea nu vine
Și ultimul romantic moare?

Ascultă inima ce-ți spune,
Doar ea te știe și te-nvață!
De când ai dispărut, minune,
Cărarea mi s-a stins în ceață!

Aprinde candela iubirii,
S-o văd prin ceață ca lumină,
S-ajung din nou în legea firii,
Un bob de spirit și țărână!

Întreabă-ți inima de mine
Și lasă-i porțile deschise,
Căci dorul s-a pornit și vine,
Pe drum de taine și de vise!

Ascultă-ți clocotul din sânge!
E vraja vieții ce nu moare
Chiar dacă, uneori, mai plânge,
Chiar dacă, uneori, mai doare…

Ultimul romantic,
Minte de lumină,
Suflet de zănatec
Spirit pur și tină…
Ultimul romantic,
Minte de lumină,
Suflet de zănatec
Spirit pur și tină…
Ultimul romantic…