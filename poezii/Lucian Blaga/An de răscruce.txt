Iţi aminteşti de anul de răscruce?
De-atâttea ori a despărţire
un ceas de cumpănă ne încerca.
Nu fiindcă-am fi voit, 
ci fiindcă-aşa ni se cerea.
De fiecare dat' un lucru rar, 
o rară întâmplare ne oprea.
Pe ţărmul de nisip umblam
şi-n urma-adânca ce-o lăsam
tăcută apa mării izvora.

îţi aminteşti? De fiecare dat'
un lucru rar, 
o rară întâmplare ne oprea.
Corabia se cufunda puţin sub greutate, 
când luna cobora pe ea.