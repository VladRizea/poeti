De-atitea nopti aud plouind,
Aud materia plingind
Sint singur, si ma duce un gind
Spre locuintele lacustre.

Si parca dorm pe scinduri ude,
In spate ma izbeste-un val --
Tresar prin somn si mi se pare
Ca n-am tras podul de la mal.

Un gol istoric se intinde,
Pe-acelasi vremuri ma gasesc
Si simt cum de atita ploaie
Pilotii grei se prabusesc.

De-atitea nopti aud plouind,
Tot tresarind, tot asteptind
Sint singur, si ma duce-un gind
Spre locuintele lacustre.