În pîcla noptilor de iarna, cu hornuri ce fumeaza, 
Cînd lampile de strada cu miile vegheaza, 
În pîcla colorata ma duc abia simtit -
Mai mult ca orisicine, îmi pare c-am gresit.
Am fost atît de singur, si singur am ramas, 
În creierul meu plînge un nemilos taifas…
De suna-n ziduri ninse, vreo muzica de bal, 
Mai stau, si plînge-n mine un vals provincial.
De la fereastra ninsa, cu finele perdele, 
Ma duc pe strazi de gheata cu
spuza lor de stele;
Si-n mijlocul odaii, tot singur ma prezint:
- Valsa o blonda-n alb, si cu pantofi de-argint…
Aprind, pe masa, lampa, si iarasi 
ma dezbrac, 
As vrea sa-mi fac un ceai, si stau, 
si nu-l mai fac…
Ma clatina spre pat al insomniei pas -
În creierul meu plînge un nemilos taifas.