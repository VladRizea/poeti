Un stol de rândunele mai gureşe n-ar fi 
Decât, în curtea şcoalei, năvala de copii; 
Uscate crângurele în arcuri se îndoaie
Şi cad în jur castane, pe când alături droaie 
Se joacă pietricica în roată la gropiţe, 
Sau capra zvăpăiată, cu salturi dese-n gol; 
Pe piatră se înscrie şodronu-n rotogol, 
Sub şorţuri, în penale, se joacă în peniţe —
Şi joaca se roteşte în pas zglobiu şi iute:
E vremea tot mai scurtă... se duc „10 minute”.

Când clopoţelul sună, se-aud zeci de guriţe:

	„Pana cocostârcului
	Bate-n poarta târgului”...

Paşii deşi trec iute,-n ropot, în clase reci, tăcute.