Mă dezlipesc de lumea voastră De tot ce este îndărătul meu,  De umbrele cu care totdeauna Am colindat, prin întristari, mereu.  Plec într-o lume nouă, undeva Departe, peste mări-spre nesfârsit. Nu ştiu nici eu unde mă-ndeamnă Destinul care mi-a fost hărăzit.  Acolo va fi altfel, mai mult soare... Domniţe albe mi-or întinde mana Şi-n noaptea caldă, parfumată,  Va răsări mai zâmbitoare luna.  Corabia, cu pânzele întinse,  Cu pieptul alb, străluminat, deschis,  Despică apele albastre, zboară În departare, spre un cer de vis.  Adio, mamă! Rămas-bun, prieteni! Mi-e strânsa inima, îndurerata,  Ca n-am puterea să vă iau cu mine,  Dar tot am să vă chem odată!