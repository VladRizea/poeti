Sunt flacară, sunt jar, sunt pară, 
Merg printre oameni luminând.
Sunt ca o stea ce străluceşte, 
Dar nimeni nu mă vede-arzând.

Ard ca un codru ce nu piere
Sub flăcările ce-l încing, 
Un codru care arde-ntr-una
Dar flacarile nu-l ating.

Şi ard, şi ard, aşa de-a rândul, 
Ca mii şi mii de stele.
Îi luminez pe cei din preajmă
Arzându-mi visurile mele.

Ştiu, se va stinge crud odată
Această flacără, stindard
Da-mi pare rău că se va stinge
Fiindca trăiesc numai cât ard...