Tare necăjită ai fost mamă,Iarna, vara, orice timp trecând,Cât era de frig sau de căldurăTot desculţă te-am văzut umblând. N-ai purtat o haină mai ca lumea,O scurteică veche doar aveai,Dar şi pe aceea totdeaunaDoar la sărbători o îmbrăcai. Ochii tăi ardeau ca două stele.Le mai văd luminile şi azi.Boabe mari de lacrime, ca jarul,Le striveai cu mâna pe  obraz. Tot aşa ai fost de când ţin minte,Pe picioare-ai mers la drum mereu.Nici în car nu te suiai, de teamăBoilor să nu le fie greu. Ce păcat că n-ai trăit, măicuţă,C-ai plecat fără de timp în lut.Ce pantofi ţi-aş fi adus acumaŞi ce haină azi ai fi avut! …