Vine-o vreme, vreme adevărată,
Când dureri şi visuri şi iubiri,
Tot ce-ați strâns şi adunat în viață,
Toate se prefac în amintiri.

Vine timpul apoi, de le-adună
Şi le spală-n fluviul lui spumos, 
Până ce din ele, din oricare
Nu rămâne decât ce-i frumos.

Luați aminte, toate pier odată,
Nu veți mai putea să le priviți.
Făceți-vă amintiri, prieteni,
Unde să aveți să vă găsiți.

N-aşteptați, strângeți-le pe cale.
Din orice iubire sau pustiu.
Cine n-are amintiri de tânăr,
O să fie singur mai târziu.