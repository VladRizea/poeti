poate o piesă de şah sau un pistol de fildeş • clanţă de zîmbet
pentru infern • în fine, pentru nimeni • albastrul rege tolănit în
sania cu nisipul ocular • albastrul regicid amurgind cu dinţii •
cuvîntul strîmb ‒ nu necuvînt ‒ ci grebla ştirbă a unui drum
de ţară • ţăranca violată din obişnuinţă ca un disc zgîriat •
falusul cu aripi îmbrăţişîndu-şi zborul fără chip • falusul
anonim cioplit de michelangelo în marmura uitării • ratat cu
premeditare pe-atîtea destrămări ce-şi mai zic litere • sinucis
cu sania ‒ da, pierdut prin culoarele fiecărui fulg • tavanul cu
călcîiul negru ‒ şi masca, ea, cu ipocrizia ei neprihănită • o
spunere ‒ un nicăieri de sensuri jupuite • un ieri mereu mai
nici • acelaşi ins • acelaşi ins de tablă tras la ţintă cu
mitraliera reziduală a gunoiului