Barbu mǎscǎrici de aur
ploaie galbenǎ pe vii
drum rǎrit de poloboace
peşte leneş de rǎstoace
popǎ beat printre bǎrdace
şoarece de pantahuzǎ
ochi leşietic de lehuzǎ, 
cînd al zilei rece faur
sfîrtecǎ burduful maur
oare n-ai sǎ mai învii…

Barbu mǎscǎrici de aur
trupul tǎu e tot o vranǎ
gura noastrǎ doar o canǎ – 
Nastratin cu gust de vie
Galben Isarlîk, pustie
împǎrat pe buruieni
poloboc mîncat de viermi,
cînd ţînci uzi se joacǎ cruzi
oare n-ai de gînd sǎ vii
melcul mort sǎ-l mai învii…

Barbu mǎscǎrici de aur
trufaş mîncǎtor de laur
rigǎ tandru şi nebun
îmbǎtat de spînul nun
abur rǎu de mînǎtarcǎ
tron tomnatec de ciupearcǎ
tristǎ criptǎ de mǎrgean
şoptind leneş lir-liu-gean,
cînd te chem aici sǎ vii
oare n-ai vrea tu sǎ-nvii…