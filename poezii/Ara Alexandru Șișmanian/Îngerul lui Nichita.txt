Îngerul cu blana de aripi
mi-a lipit capul de geam
ca şi cum un televizor
s-ar fi deschis pe neaşteptate în mine
“Uite, priveşte-ţi degetele” îmi zise
întinzîndu-mi una cîte una dungile televizorului
ce-mi bǎteau ca nişte raze negre în coastele
ca o anti-Evǎ
“Dezlipeşte-te”-mi spuse, trǎgîndu-mǎ
trǎgîndu-mǎ din sforile de fricǎ
în care, uite zǎu, habar n-am cum mǎ înfǎşurasem – 
deşurubîndu-mǎ cu un scrîşnet infernal din durere
ridicula mea durere ca un nasture beat
şi scuturîndu-mǎ eu dupǎ eu
în vreme ce eu îl priveam crǎpînd de invidie
ca un termometru…