Mǎ-ncearcǎ o bǎtrîneţe în suflet
cînd munţii sînt scoabe de fier
grosolan rǎsucite.
Mǎ-ntorc între îngeri cǎrunţi
şi stǎm la taifas
privind pe ferestrele oarbe
cǎdem în oarbe capcane 
cînd mese de lemn se-ntretaie
cu strǎluciri mlǎştinoase
cu degete crescînd în pîraie.
Şi nu sîntem decît goi printre ierburi
plîngînd dupǎ pielea vrǎjitǎ
uscatele feţe sînt ghizduri
fîntînii ce-a fost otrǎvitǎ.



http://ftp.adshishma.net/Ara-Accueil.html