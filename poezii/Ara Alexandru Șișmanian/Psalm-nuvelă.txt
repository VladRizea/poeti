Psalm-nuvelă

apud Poegol

S-a întîmplat într-o searǎ teluricǎ.
Cerul ca fotografia unui cuţit tǎiase clişeul ultimelor ultrasentimente
şi norii se prelingeau ca benzina dintr-o cisternǎ.
Ai fi zis cǎ pe undeva se fǎptuise o crimǎ
atîta tǎcere, atîta tǎcere învǎluia ca un nimb 
galoşii fantomatici ai trecǎtorilor.
Da, şi becurile sclipeau ca nişte clinchete plate – 
da.
Paranoia unei viziuni se lǎfǎia ca scheletul unei balene 
şi staţia, da staţia autobuzului era eminamente pustie;
da – da – da – da – da – inima se tǎiase la deget de fricǎ
şi o mînǎ de oţel îmi sugrumǎ nervii urletului
cînd, introducînd neglijent degetele în buzunarul pantalonaşului meu de tergal,
deshumai cu dezgust şi oroare precum
stafia vanitoasǎ a nostalgiilor mele absente
un corb negru – electrocutat.
“Iatǎ un şaman”, îmi zisei, învîrtind micuţul cadavru în mînǎ
ca pe un avorton sclipind beat în fracu-i negru – 
aripile lui ţepene şi negre ca umbra
palmei mele de cernealǎ – 
“un mic mag, un diavol dansînd
pe linia de înaltǎ tensiune a maleficiilor – 
cum oare sǎ-l scot din epruvetǎ,
din epruveta de neant a morţii”

.   .   .   .   .   .   .   .   .   .   .   .   .   .   .   .   .   .   .   .   .   .   .   .  

Fricǎ – frig.
Dintre falange un Isus îmi creştea ca un revolver melancolic 
cu gloanţe de sinucidere.
Fluturam negrul corb mototolindu-l între degete ca pe-o batistǎ,
studiind anatomia aripilor lui zburlite ca falca minusculǎ
a diavolului şchiop,
da, îl studiam minuţios, ştiinţific, cînd
cu un scrîşnet mecanic îmi comunicǎ succint
corbul negru :



Mǎ rog, ce sǎ mint, niciodatǎ nu mǎ visasem
nemuritor
a nemuri, rarǎ era aceastǎ pasǎre
a muri – o odioasǎ, frecventǎ disperare
rare, rare, din ce, erau inspirǎrile mele de candoare,
armistiţiile geniului, rare
“Corbul acesta negru ca o a patra
dimensiune e poate un magic mesager,
pata de cernealǎ a unui gînd mai divin” – gîndii
în umbra din oglindǎ, şi ca o confirmare
vǎzui pe stradǎ o scrisoare pierdutǎ
de vreun trecǎtor.
Aşa aflai c-aveam sǎ mor.
De-abjecţie pǎru-mi înlemnise,
neonul emana livid un nor continuu
d’eroinǎ
şi corbul electrocutat
clişeul vidului ciudat
scrîşnea, sclipea, tot şuierînd
mereu mecanic repetînd :


Moment, moment – ce corb dement,
ce corb subtil şi insolent
ca masca vreunui meteor din lumea anti-materialǎ
un embrion pal de-alcool, etrusc
ursuz de protocol
rîcîind insistent ca o ghiarǎ.
“Probabil cǎ m-am înşelat” adǎugai dupǎ un moment de tǎcere
scuturînd la ureche ca pe un ceasornic stricat
stafia zbîrlitǎ şi neagrǎ a corbului electrocutat –  
electricitatea amintirilor ne joacǎ uneori asemenea feste – 
cînd foşnind ca fetişul negru al vreunui uitat zeu protector
zbîrnîi obstinat bustul sumbru ca un pedant telefon premonitor :



Numǎrîndu-mi încet neuronii ochii mi se zbîrciserǎ ca douǎ rachete
pe cînd cu degetul înlemnit pe trǎgaciul
foarfecii decupam în neştire fotografii
din gazete
“Curioasǎ caricaturǎ umanǎ !” gîndii
vag ironic, cǎutînd din ochi un termometru
“parc-ar fi înaripata plezniturǎ din
occiputul infinitului în cvadraturǎ,
o fantǎ reîncarnatǎ, vreo fisurǎ vetustǎ
purtîndu-se din alte vremi.”
“Neîndoielnic, un corb autodidact !”
adǎugai, încercînd sǎ descifrez ca-n liniile palmei în taina neagrǎ
a ciudatului cronometru
urmele vreunui destin carbonizat
“te pomeneşti cǎ ţin de sprînceanǎ
sufletul vreunui latinist din şcoala ardeleanǎ !”
“Sau, poate, masca de carnaval
a unui Janus firav, ba şi suferind
de poliomielitǎ, deghizarea subitǎ a
unui întuneric cu mult mai absurd – 
o saftea ! dosarul de secu de-al
nu ştiu cui zevzcuiva !”
Cam aşa-mi plǎmǎdeam angoasa-n gînd ca o fisurǎ visînd la o întrerupere cînd, 
orb ca o micǎ moarte de sticlǎ cu nervi, cu o lǎtrǎturǎ
impecabil absurdǎ corbul îmi aminti brusc 
cǎ neantul existǎ.
Astfel zise corbul :



Şi de atunci scutur cu disperare, scutur, scutur la ureche corbul
sticlind ca porul negru al morţii, calm precum un cavou lîngǎ o stalagmitǎ – negru ca un birou – 
şi veghindu-mi, aşezat pe ţeastǎ, statornic, ca o broascǎ ţestoasǎ
circulaţia sîngelui din vinele linse – 
inima fricii e mai densǎ decît gravitaţia neagrǎ a stelelor negre, la ora aceasta :
ascuţit, ascuţit vîrful unui ac s-a înfipt în eul meu narativ
chinuindu-l ca o suspiciune – pe cînd el, ciudatǎ farsǎ defectǎ
electrocutatǎ, amenda transcendentǎ emisǎ de miliţia strǎzilor unui alt oraş
îmi ţîrîie obstinat cîntarea-i nefastǎ
ca un stol scobit de raţe sǎlbatice
ultraviolete


şi doar arar de nu ştiu unde din oceanul de cafea din inima ca un ciob de corb, 
nimeni – de nu cumva pythagora – asta dacǎ-i neapǎrat
nevoie sǎ-i dǎm un nume lui “cineva” – îngînǎ cu o obstinaţie
foarte tǎcutǎ

ātman = bráhman    ātman = bráhman    ātman = bráhman

fǎrǎ ca eu sǎ-mi permit sǎ am
vreo pǎrere în chestia asta . . .



http://ftp.adshishma.net/Ara-Accueil.html