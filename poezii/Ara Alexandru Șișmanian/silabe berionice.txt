negru se sparge infinitul între ţipăt şi neant –
apoi răspunsurile se aştern în claviaturi de întrebări senine •
cînd furtuna întrebării se înseninează –
deşi rămîne furtună –
devine o furtună senină •
atunci adevărul parcă s-ar povesti –
întrebări suspendate – străbătute de infinit •
nu răspunsuri –
ci gravităţi din ce în ce mai profunde ale întrebării •
adâncimile se scormonesc –
înălţimile se topesc în lumini şi le poartă –
evanescenţele-şi ţipă solemn dispariţia –
finitudinea îşi leapădă limita –
limitele lepădate se joacă străine –
exilate, îşi joacă înstrăinarea –
poartă hlamide de zdrenţe •
murmurele nu şi-au inventat încă frunzişul –
nu-şi bănuiesc tăcerea cu suflet de umbră –
enigma nu s-a preschimbat încă-n metaforă •
trezirile se destramă –
foşnetele se destramă –
visele se destramă •
brusc bursuc ricanînd –
hirsute silabe berionice •
zdrenţe – segmente – secvenţe – aventuri – poate partuze –
gemetele libertinilor dis-de-dimineaţă –
ciudată revoltă a fractalului absurd •
ne fărîmăm din om pînă cînd ţipătul scîrţîie –
miorlăit orgasmic stins în muget –
aleatoriul cu fratele hazard rătăciţi în haos •
18
frunze de toamnă –
exil de clopote inaudibile –
lacrimi de amurg –
scări de paloare lunară peste aceste neştiute absenţe •
lumea se vrea tot mai mult ca o concesie pentru spirit –
o concesie cu gratii •
îmi trebuie un nou exil –
mai înalt •
plecaţi uşi străine –
lăsaţi-mă –
să fiu lumina cea mai înaltă –
întunericul cel mai pur –
plînsul agonic •
femeile sînt nişte şobolani care ne rod inimile •
il n᾿y a que le génie et la roture •
moartea e ultimul plâns –
ultima lacrimă –
lacrima de foc ce curge pe-absenţă spre neştiut –
lacrima – şarpe şi pasăre •
oh! există destine profund onirice –
destinul meu pare constituit din ultima secundă din noapte –
ce precede dimineaţa trezirii •
uneori a-ţi afla originile –
echivalează cu a te despărţi definitiv de ele •
cicatricile plutesc ca nişte păsări noptatice –
rănile zboară cu aripi de sânge •
post-modernismul e un reromantism –
de nu e un simplu retro •
realul e un miraj înnodat