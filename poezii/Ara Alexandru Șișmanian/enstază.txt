sublim de ură –
înaintăm uneori prin derapaje de ecouri –
alfabete de sublim editînd în pagini de vid •
întrebările sînt subţirimi care se pierd –
răspunsurile, adâncimi ce nu se mai găsesc •
abisul în avisuri se povesteşte –
fără formă – totuşi pagină –
fără carte sau degete – totuşi nesfârşită răsfoire –
fără semne ori cuvinte – numai sens •
scară de farmec şi flaut –
trepte de nimeni îmbrăţişate de zeu •
sparte de sens literele-n litere se revarsă –
cu ochi larg închişi ies din noapte –
intrînd în noaptea plină de ochi orbi atotvăzători •
se deschid în tine cuiburi de labirinturi –
unde se ascund urşii de aur ai misterelor –
hidrele stranii cu oglinzile lor negre •
fluid spectral de eternitate –
mîngîieri de-avis peste abisurile bănuite •