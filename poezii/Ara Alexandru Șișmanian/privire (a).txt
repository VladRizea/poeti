Demoni stîngaci, diavoli stîngaci
incert
nu se ştie
privesc un obiect -
obiectul privit i-o foaie de hîrtie - un burlan - un ecran
un ce ce se adînceşte
adîncul e înapoi -
e deci o suprafaţă înainte?
obiectul se adînceşte
privire = retragere
retragere la suprafaţă
suprafaţă = abis
punct -
demoni stîngaci, diavoli stîngaci
incert, privesc un punct
un vîrf - lama lui Occam
planul lui Möbius
dyada
ecranul alb al foii de hîrtie se depărtează
de punctul incert ce o priveşte
ca un alt ioan spre o altă tavă
punctul incert e ochiul pe care se sprijină vidul
scrisul e o ştergere
foaia-ecran e o ştergere
Priviri
Ara Alexandru Şişmanian
12
un loc e ieşirea ştergerii din ştergere
punct -
un punct de sprijin e un punct de trecere
un punct de calcul - vîrf
strict deasupra vîrfului se calculează lumina
ecran - imagine - punct -
obiectul se îndepărtează pe măsură ce îl privim
spre abisul din spatele lui
ca un ecou al punctului


http://adshishma.net/Ara/Poesie-ROM.html