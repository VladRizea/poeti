un demon stîngaci cu capul la cutie
se chibzuia printre bemoli visînd la ce-o să fie
palpînd încet între viori un sunet cu ureche
se auzeau scrîşnind culori lipsite de pereche
şi un amurg bătea în zei din celelalte vise
ieşeau din peşteri lunecînd maşinile de scrise
mecanici monştri cu aripi pierdeau o ţeavă lungă
fără tăceri şi făr’ abis abscise ca să ungă
şi doar un ochi le contempla plecarea albicioasă
intrare-n negru fără gînd cuprinsă şi sticloasă


http://adshishma.net/Ara/Poesie-ROM.html