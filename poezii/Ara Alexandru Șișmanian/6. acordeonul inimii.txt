acordeonul inimii mi s-a sfâşiat – şi muzica lui de sânge mi-a
ţîşnit din degete şi din gură • fereastra s-a destrămat –
inundată de raze • mesteacănul citeşte cu var bilele ochilor •
prea multă făină pe-asfaltul lins de ploaie – între felinarele
oportuniste şi fantomele stelelor • şi dacă m-aş masturba între
doi jean-valjeani în blue jeans – sodomizaţi pînă-n maţe – cu
godmişeurile-n erecţie... • numai negaţii strivite în acest zero
cu coloane • creierul cu ceas al drumului măsoară violurile
forestiere • sau poate orele ca nişte coconi de brad – cad pe
potecile cu cărunteţea roşcată • crezînd că pămîntul şi-a
mînjit pleoapele cu amurg •