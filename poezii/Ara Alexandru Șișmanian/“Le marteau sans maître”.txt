Totul începe cu o amprentǎ lustruitǎ
totul începe cu degetul butucǎnos de fier al unui bǎcan fosilizat
totul începe cu o numǎrǎtoare, ca o ploaie heracliticǎ
                                                  de mini-monede acefale
un copil şi-a supt degetul de creier ca de literele unui
                                                                 alfabet braille
buzele a patru litere silabisesc cuvîntul tetrasilabic
ca panglicuţa lui infinit,
nişte ochelari pur şi simplu
prin lentilele cǎrora se poate vedea pe mǎsurǎ ce încet,
                                                                      încet, îi scoţi – 
o depǎrtare transferatǎ de la o altǎ instituţie,
                                                                       “tu – eu”,
a instalat un periculos joc al silabelor,
un v-aţi ascuns de gloanţe cu lunetǎ numite lynkeus,
un simpozion sonor ca o cratimǎ,
da, un mîner livid ca fratele dublului meu, da,
o inimǎ rǎsturnatǎ ca o movilǎ de bani,
desigur, un talaş hegelian – 
însǎ ce poate sparge, ce poate sfǎrîma, 
ce poate transforma
autoportretul unui ciocan :
un ciocan spîn şi cu chirie-un stǎpîn,
o faţǎ boantǎ-boitǎ, o ceafǎ-ascuţitǎ ca un cuţit boţitǎ
– orice negaţie tocitǎ devenind afirmaţie tacitǎ
sau, lama pudratǎ a unei cozi vieneze.





http://ftp.adshishma.net/Ara-Accueil.html