dacă mi-aş scoate toate pietrele din suflet – aş putea clădi, 
nou meşter manole, oare o biserică? • nimeni se aruncă-n 
dumnezeul mort – dar unde sunt cioburile suferinţelor sparte • 
de ce aş mai privi un ţărm cu gândul departe – o gură plină cu 
silabele ce nu mai pot naviga pân᾿ la cuvinte • o ureche unde 
dorm în hamacuri de-oglinzi – atîtea imagini • magicianul se 
topeşte scânteind printre dune – mirajele se evaporă din 
trupul lui boreal de ficţiune • el a găsit firul unic dintre fiecare 
orizont şi fiece pas • navigînd printre năluci de sticlă – a găsit 
cheia porţii din urmă a tuturor labirinturilor • cheia porţii fără 
de număr • nimeni este dezamăgirea cu care zîmbim 
imposibilul • dezamăgirea noastră euristică – dezgustul cu 
care vomităm cuvintele străine • nimeni este steaua neantului 
– sub care plâng de frică şi de umbră toţi îngerii stelelor –
sidefii de disperare • rece e această iubire sub care tremură 
galaxiile • această iubire • repulsie care vă congelează cu 
invizibil • nimic cu petale de poate – nitescentul la vacuitate 
cu singur • o mână inventată de tot ce a dispărut • şi-aceste 
acoperişuri cu transparenţa albastră ca nişte aripi de înger • şi 
dacă pe neaşteptate soarele ar ninge într-un gigantic crepuscul 
final unde se-amestecă unda cu corpusculul • ţin în palmă 
labirinturile evanescente – şi mă caut • cheile privirii ne 
zâmbesc – niciodată alt mereu decît al celuilalt • stil fără 
silabe – fără cuvinte • intonaţia tandră vidă de foneme • roşu 
de plonjon până-n adânc – şi negru dincolo de nemuriri de 
strălucire • ploaia e mai narativă decît neaua – care ninge 
mereu aceeaşi clipă •