de ce superlativul absolut îşi părăseşte în destin absenţa • intru în avisul poliedrelor cu umbra labirintică a întrebării • singur sigur nimic • clovn fisurat de tandră anxietate – loki abisal • înveşmîntat în hlamida de silabe şi sînge – portal al nopţii cu venin de catifea • oglinda îmi zîmbeşte cu arterele alterităţii – spre abstracţii mei strămoşi ce poartă tezaurul de fum şi somn al palidului prag • pasărea pufoasă a iernii coboară-n nicăieri • ea – obsesia perlei insomniace ca amintirea unei crime nepedepsite – de demult • şi peste tot pe frunza zăpezii – de mînă cu şoapta clipelor ce-or fi • monoschizofren tîrziu – mă subţiez ᾿n imagini lineare • pîn᾿ cînd în mine neantul se sărută cu-infinitul • şi-uitîndu-mi limita – înger absurd – mă cufund în orizont • cu doliul fisurilor descoperindu-mi imposibil – sub arahnean neştiutul •