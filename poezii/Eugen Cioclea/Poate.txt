Nu există popote mărunte.
Ele există sau nu există defel.
Pledez pentru semnul: egalitate
dintre firul de iarbă
și turnul
Eiffel.
Ne parpalim pe aceeași planetă.
înfulecăm din același pământ sau nisip.
În curând vom planta dovlecei și garoafe pe lună
(mi s-a spus că-i posibil un metalimbaj
mult mai frumos ca o limbă).
Doamne al proștilor, zic,
nu cumva
ne vom și înmulți ca și râmele
pe un vârf de hârleț
într-o groapă
comună?