Aseară
după ce-am terminat de citit amintiri(le)...
lui C.G.Jung
am avut un vis zăpăcit
și-am sărit brusc
din somn,
transpirat.
Treaba se întâmpla la Ambasada Română
din Republica Moldova,
altfel zis
Basarabia.
Un ostaș din garda de pază s-a sinucis,
împușcându-se de-a-dreptul în cap,
reușind înainte de asta
să-mi lase-o
țidulă:
M-am plicitisit.
Oare cât o să stau
mai parșiv decât astăzi
la poarta
propriei
țări?