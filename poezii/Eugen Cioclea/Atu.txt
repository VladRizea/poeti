Supraomul (Nietzsche)
s-a dus demult acuma
rămân nişte fiinţe cam leftere. Atât.
Cu tipii ăştia timpul s-a luminat aproape
sărind peste dilema
de-a fi
numaidecât.
Academia Shakespeare
şi-a pus frumos lăcata,
pe dânsa o tâmpea to be or not to be,
iar noi din urma ei am răguşit anemic
cu-accentul englezesc
nemaiputând
zâmbi.
Codaţi fundamental, cu ţestele-n plăsele,
antropolog de vise eterice-n sfârşit.
Unde-i Jung să-mi spună
ce să fac cu karma
dobândită de la
răsărit.
Lasă, bre, muştarul! Japonezul vinde
maşina de furaje clandestine.
Cred de-aceea poate Papa de la Roma,
săracul, se gândeşte
doar la mine.
Uşier la ADN-ul clipei
trage-ţi pe privire fesul orişicui,
dar leapădă-n cuvintele din tine altă pată,
holbându-te la ora
ce pe tipsie
nu-i.