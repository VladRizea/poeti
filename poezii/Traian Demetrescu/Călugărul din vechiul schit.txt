Călugărul din vechiul schit
O zi la el m-a găzduit
Şi de-ale lumii mi-a vorbit,
Şi de amor, şi de iubit,

Şi când să plec, l-am întrebat
Ce dor ascuns l-a îndemnat
Să-şi ducă viaţă-ntre sihaştri.
El mi-a răspuns: „Doi ochi albaştri”.

Călugărul din vechiul schit
De-acelaşi dor a-nnebunit
Şi dintre-ai lui prieteni buni
L-au dus la casa de nebuni.

L-am revăzut, l-am întrebat
Printre nebuni ce-a căutat,
Eu îl ştiam printre sihaştri.
El mi-a răspuns: „Doi ochi albaştri”.

Călugărul din vechiul schit
De-acelaşi dor a şi murit,
Iar la mormânt, printre sihaştri
Plângeau amar doi ochi albaştri.

