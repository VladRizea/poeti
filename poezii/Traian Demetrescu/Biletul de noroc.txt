Iubita mea, care mă-nșeală
De două ori pe săptămână.
Mergea alăturea de mine.
Ținându-mă de mână.

Și mă gândeam c-amăgitoarea,
Râzând de visul meu deșert,
Mai dulce o să mă sărute
Rugându-mă s-o iert!

La colțul unei strade-nguste,
De-abia puteai găsi un loc,
Un vrăjitor vindea mulțimei
Bilete de noroc.

Am tras și eu la întâmplare
Biletul meu și l-am plătit;
În el sta scris aceste vorbe:
„Nu poți fi fericit!”

De-atuncea, când îmi cert iubita
Că mă înșeală pe tot locul,
Ea mă desmiardă și îmi spune: 
„Așa ți-e scris norocul!”