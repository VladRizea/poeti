Mărunte morți prin aer trec spre plante, 
și plantele și ele se târăsc
și rădăcina casei o despică, 
iar noi ne clătinăm prin încăperi
și înțelegem că e semn de iarnă, 
căci orele sunt neîntregi, ca mere
pe care dinți străini le-au încercat, 
și drumul dintre galben și albastru
e mult mai greu. Doar tu mă luminezi
ca un ulei prin muchii de flacoane, 
perdelele peste tristeți le cazi, 
și-n ceasul cu nisip răstorni târziul