

Singuratic și pal,
Curgând din prunci spre strămoși,
Spart de trestii și pești somnoroși – 
Sunt râul cu un singur mal;

Apă strânsă doar într-o singură
Picătură irosindu-se triumfal,
Torent și tot astfel nimicură – 
Sunt râul cu un singur val;

Tras în de sine, totuși în curgere,
Mormântul tăindu-mi-l în aval,
Cenușă sunt și ceară de fulgere,
Sunt râul cu un singur mal… 



(Vol. Un poet din Tibet) 
