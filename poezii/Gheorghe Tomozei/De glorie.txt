Am dat la-nrămat
Fotografia Faimei
(Mă las închis
Numai în Babel Tower)
Și zac sub desenele
Unui somn ruinat
În lumina scăzută
Ce-mi satură oasele.
Stau (locul nașterii mele
E disputat de 7 cetăți)
Așteptând (corabia? trenul?)
Atâta doar, așteptând.

Aici. Rezemat
De gara orașului
Lângă propriul bust comunal
(Ridicat de Conciliul
De la Longo Campo) cu ochii spre nori
Ca în procesiunile de invocare
A ploii și-mi gândesc gloria:
Voi fi lustruit cu poezii,
Voi fi bătut (în medalii) voi fi
Înconjurat în 80 de zile,
Voi fi pictat în fresce votive
Cu o biserică-n brațe
(Și dacă nu cu o biserică
Atunci cu o pâine)
Io, suflet vechi, arhonte
De Câmpulung (Regatul Agoniei?),
Io
Adică voi…