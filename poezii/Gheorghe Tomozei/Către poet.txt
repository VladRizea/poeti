Imposibil poetul și imprevizibilă via lui:
statuie sub coajă unei statui.
Și totuși, fără netrebnicia lui nimic n-are rost
și nici măcar nu e unic. El a mai fost.
Vine când și când
și e al lui, pamânț, 
el se-nsamânțează, 
el se ierbeaza, 
el se naște, 
el se paște.
A fost?
Nici că se mai cunoaște.


Cel așteptat, cel nenăscut, 
vine mereu din trecut.
E-n slavă cu pecete și cu inel
dar nu e el, 
nu e Nici el!
(Vine
te miri cine)
Ce mănâncă el și ce bea?
Mai nimic: viața ta, 
viața mea