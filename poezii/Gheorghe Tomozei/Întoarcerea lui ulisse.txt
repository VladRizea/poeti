Corabia se-ntoarce. Pânze galbene, sfâșiate, 
spânzură de frânghiile putrede, 
și cenușa catargelor cade pe punți
o dată cu umbră pescărușilor, arsă.
Bătrânul tremură: genunchii nu-l mai ascultă, 
ochii nu mai știu să vadă, 
iar venele de sânge îngroșate, informe, 
ca niște odgoane ciudate, 
îl încolăcesc în tăcere, 
deși el țipa cu o voce roasă
`sunînd din gura despicată de fulgere
ca o rana perpetuă.
Adesea, prova lovește în treacăt
trunchiuri fără cap, ori fără mâini, 
și bătrânul râde. Își regăsește dușmanii răpuși, 
iar barba i se golește de sânge, ca de nisip o clepsidră.
Apoi tace: în pântecul corabiei
stau rânduite într-o ordine monstruoasă, 
acoperite de uleiuri rare, 
trupurile oamenilor lui, fără număr, 
fără nume, trupuri tinere, 
mai moarte decât lemnul mort, decât arama
și piatra.
Țărmul e aproape. Păsări vii, 
lunecând peste arborii vii, 
îl înconjura pe bătrânul
cu dureroasa-i povară, 
dar el nu recunoaște aerul, 

descumpănit, e gata să plutească-napoi, 
târânduși sângele și morții și vârstele
pe mările fără întoarceri.
Rămâi, 
oriunde privești e Ithaca, 
în goana ta n-ai fost singur, 
pământul s-a târât în urma ta, și pe fiecare
țărm sterp
s-a ivit o Ithaca.
Ia un bulgăre de lut: e Ithaca!
Gustă-l: e Ithaca!
Și ești și tu Ithaca, 
spre tine ai călătorit, 
ori poate că țărmii ți-i apropiai
iar tu, vâslind, rămâneai nemișcat.
Spală- ți sângele de vechi năluci, corabierule, 
și privește în jur
Te-am căutat mult
până să te aflăm, limpede
întruchipare a cutezării!
Rămâi, e ora împlinirii, rămâi, 
chiar dacă pleoapele tale nu mai sunt la fel, 
așezările-s altele, 
și nici arborii nu mai sunt cum au fost.
Și nici Penelopa