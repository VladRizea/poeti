Fără a-mi proclama
Luxul eredităţii,
După doar un semestru
La Universitatea din Salamanca,
După doar un război mondial
Vin şi zic: am lăsat urmă,
Am lăsat semn (Fonderia de tunuri,
Azilul pentru îngerii bătrâni,
Friseria de litere "Urmus şi fiii",
Abatoarele de piersici,
Corăbiile venind de la Smyrna),
Toate
Cu numele meu
Glas ştampilat, toate
Cu pozele mele din care
Şiroiesc mustăţi
Şi cu ale copiilor
Traşi din cinci căsătorii.
Tot eu am inventat
Aeroplanul, scările în amurg,
Sonetele, cafeaua,
Ploaia...