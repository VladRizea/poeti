Când se vor fi istovit toate
Iluziile, extazele,
Când va veni
Sfârșitul, când din timidele
Adorații rămâne-va fumul,
Pe mine, cel îngrășat de
Fericirile altora
Dați-mi de pomană ploii
Rustice!
Despărțiți în fragmente
Sângele oxidat, pielea galvanizată
De rane și tipăriți-mă în
Cuviincios dreptunghi de lut;
Tipăriți-mi părul, unghiile
Fiindcă eu pot muri dar rămân
Ne – 
Tre – 
Că – 
Tor!