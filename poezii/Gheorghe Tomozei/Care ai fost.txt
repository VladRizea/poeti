Noi 
Îmbrăcați în piele velină
Am refăcut
Istoriile 
Civilizațiilor.

Eram tatăl dezmoștenit
Purtându-le de grijă
Celor 21 de copii
Rămași de la Bach.  

Erai fecioara
(Fecioarele n-au țâțe,
Nici pulpe)
Frumoasă ca Persia.

Ne-am împerecheat 
Avuțiile. Am făcut
Din iubirea noastră
O cinstită lucrare
A pământului.

Așa te-ai săpat
În carnea mea iubăreață
De oareșicând
(Parfume, lubemuri,
Poștalioanele
Cu actrice). Așa 
Ai rămas.

Care ai fost
Masca mortuară
A ploii.

Care ai fost
Covorul meu
De rugăciune….