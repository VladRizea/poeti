TRISTEŢE
Pe faţa apei, lebezi destramă curcubee 

CÂNTEC PIERDUT
În ochii ciutei moarte, luceferii adorm

PAHAR CU VIN
Văzduhul şi ţărâna se logodesc pe buze

SPERANŢA
Câmp ars, ucise ierburi şi-ndepărtări, fântâni

BUCURIE
Pe-a sufletului boltă au fâlfâit păuni

ARGHEZI
Ceruri cu stele albe, cuprinse-n stropi de rouă

ROMANŢA
 Şi cântecul desprinde din suflete statui

SOMNUL IUBITEI
Pe streşini, pacea albă a-ntâielor zăpezi

POEMUL ÎNTR-UN VERS
Izvorul lin, presimte imensitatea mării

ÎNTÂIUL "TE IUBESC"
Poleiul lunii curge pe buzele subţiri

CORIGENŢA
Mustrarea tatei, fata şi cartea de algebră

TINEREŢE
În zare munţi de piatră şi după munţi, furtuni