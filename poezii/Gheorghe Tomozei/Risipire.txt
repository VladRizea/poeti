Sângele-mi disparat, îmbătrânit, 
ca o garoafă strivită, pe ape, 
urcă în tine, împleticit, 
fără sunet, aproape...
Sângele tău mi-l cheamă, magnet lichid, 
îl suie lângă tâmplele tale, învins.
În cântecul tău m-am înzăpezit, 
spre tine-l chemi pe-un altul, din sângele meu stins.
Du-mă sub arborii reci, prin nea, 
voi lumina, zvârcolit în tine, mereu, 
dar glasul cu care o altă iubire o vei chema
va fi străin de tine. Va fi al meu...