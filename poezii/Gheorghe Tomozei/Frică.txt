Ce se întâmplă? spune hangiul, 
muierile lustruiesc țigăile
și le subție ca foaia de ceapă, 
deretică odăile
și-apoi se îngroapă
în hârdăul cu apă de ploaie, 
neagra se face bălaie, 
intră buzată copila
și iese dalila, 
intră baba
și iese regina din Saba.
Dintr-un cap al casei în celălalt
duhnește-a levanțică de Levant
când totul aici adia
a usturoi deșucheat și-a cafea!ç
Bătrânii ascund icoanele, 
barba îi bagă plumb în pistoale, 
și trag iataganele
și casa scârțâie din balamale
Bea- i, Manuce, anasonul
și kirie-eleisonul!
La pan
s-a anunțat Don Juan
de Deliorman!