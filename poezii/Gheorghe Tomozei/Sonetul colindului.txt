Colindele-s copiii celor care
din trupul nostru n-am rodit copii, 
le urmărim cum cresc cu frunţi de sare
şi coastele, ca sarea, străvezii.
Ce crin-muiere carnea mea iubi
de te-a ivit cu clinchete amare, 
colind firav? De ce când te faci mare, 
din mine te desprinzi, copile? Şi
de ce te-adaugi multelor himere
pe care cu mâini lacome le cer, 
iar ele-s aripi de coleoptere
ori pururi schimbătoare flori de ger?
Tristeţea mea? E singura avere
(care-ţi rămâne ţie, Leru-i-Ler...