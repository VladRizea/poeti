A fost demult… si Daliei, craita, 
i s-a pierdut, de buna seama, vita.
Doar basmul ne-aminteste câteodata
ca fata a ramas nemaritata.
Se vede c-a fost tare mofturoasa, 
si-a fost bogata foarte si frumoasa…
Era înalta si-avea trup subtire
si-si alesese, în sfârsit, un mire
cu care-a hotarât sa faca nunta.
Mai pune-o funta si mai pune-o funta, 
e prea saraca rochia purpurie, 
spre alta ochiul parca ma îmbie, 
ca e cu flori mai proaspete si-i noua
(ce-ar fi de le-as purta pe amândoua?).
Mai pune-o funta si mai pune una….
Când a sfârsit, murea în zare luna.
S-au risipit în patru zari nuntasii
si mirele-a plecat, s-au dus si nasii…
Doar Dalia bolborosea-nainte, 
nemultumita înca de vesminte.
Când s-a lasat pustiu peste palate
era-mbracata , abia pe jumatate…
Acuma, ca în vremea zânei Dochii, 
e-nvesmântata-n patruzeci de rochii, 
trufasa trândaveste în gradina, 
dar mirele întârzie sa vina…