Chiar așa o strigam pe fata sălbatică
Din mahalaua mea hanseatică:
Vină-mi tu, limpido
Și agurido,  
Galeșo și transparento
Care te iubesc din Quatrocento
(Tu, liber răsfăț, eu întunecatul
Ce te va agonisi,
Încă atârnat de trecutul
De la Kuciuk-Kainargi);
Spre a venire să te învăț
Săruturile (dragoni și ură)
Dat fiindu că m-am născut
Doar la o azvârlitură
De cinematograful mut!

Trași unu-ntr-altul
Aici, numai aici, negreșit
Vom privi sfârșitul lumii
La lumina unui băț de chibrit…