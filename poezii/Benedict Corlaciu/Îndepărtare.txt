Sfărâmați paharele astea murdare, prietenii mei, prietenii bețiilor.
Noaptea asta-i a călătoriilor, fantastice călătorii lunare.

Alungați țiganii, mesele frângeți, îmbrățișați o altă
Gioconda cu inima voastră vagabondă, și-n loc să mai cântati, să plângeți.

Prietenul vostru, sfâșiat de boală, pe umerii frunzelor e dus departe, spre tainele negre din carte, spre trista toamnă tavernală.

Prietenul vostru,
Regele
Nopții,
prietenul meu.
Poetul,
a scuipat în ochii supți ai morții.