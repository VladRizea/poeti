Felicită spitalul unde-ai venit să mori,
că s-a jucat cu tine de-a focul pe comori.
Spital - locomotivă care produce fum,
spitalul societății  române de consum.
Păi dacă din cărbune se naște diamantul,
nu-i bai că-n a ta groapă l-or azvîrli pe altul.
Felicită deci morga, felicită și dricul
că dă capitalismul din coada lui nea Nicu.
Nu coada de la pește, nici coada de la brînză,
ci coada la impozit pe lipsa de osînză
și pe stafia chioară a lipsei de căldură.
Mai trageți dragi tovarăși o mască pe figură!