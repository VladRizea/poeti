Sunt tânăr, Doamnă, vinul mă ştie pe de rostşi ochiul sclav îmi cară fecioarele prin sânge,cum aş putea întoarce copilul care-am fostcând carne-mi înfloreşte şi doar uitarea plânge.Sunt tânăr, Doamnă, lucruri am aşezat destulca să pricep căderea din somn spre echilibru,dar bulgări de lumină dac-aş mânca, sătulnu m-aş încape în pielea mea de tigru.Sunt tânăr, Doamnă, tânăr cu spatele frumosşi vreau drept hrană lapte din sfârcuri de cometă,să-mi crească ceru-n suflet şi stelele în osşi să dezmint zăpada pierdut în piruetă.Sunt tânăr, Doamnă, încă aripile mă ţinchiar de ating pământul pe-aproape cu genunchii,această putrezire mă-mbată ca un vincăci simt curgând prin dânsa bunicile şi unchii.Sunt tânăr, Doamnă, tânăr, de-aceea nu te cred,oricât mi-ai spune, timpul nu-şi ascute ghearadeşi arcaşii ceţii spre mine îşi repedsăgeţile vestirii, sunt tânăr. Bună seara!