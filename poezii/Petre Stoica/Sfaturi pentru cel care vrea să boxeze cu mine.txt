înmoaie-ți mustața verde în răcoarea găleții cu muștar
dacă te crezi mai puternic decât mine îngenunchează imediat
cea mai bună rețetă de fabricat calomnii este cea descoperită de tine
însuți nu te lasă înșelat de aparenta umilință a sticlelor golite în grabă lovește-mă cu ură în cazul că ura ta are rotunjimea mărului

fii cordial cu zorile care îndeobște digeră meschinăriile nopții să știi că în pumnii mei crește forța pauperilor de după colțul străzii adevărul tău are nuanța ciupercilor otrăvitoare dar mie nu-mi pasă modelul oferit de mine diferă substanțial de toate modelele omologate te sperii că ninge? aruncă prosopul 
Ia picioarele mele wagneriene și spune că vulturului îi place libertatea desfășurării