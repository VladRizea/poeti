La ușa mea nu se mai bate
nu mai aștept pe nimeni
pe masă mere ceapă și o bucată mică de carne uscată
voi împărți totul cu șoarecii
beau puțin din votca orașului
versurile se târăsc înghețate
nu mai aștept pe nimeni

afară cineva taie lemne curând
cade ninsoarea voi ieși în curte
să ascult clopotul din sat îmi cânta viitorul
azi e vineri sau luni sau nu e nici o zi
la ușa mea nu se mai bate
noaptea când dorm
luna îmi pune sub ușa o scrisoare parfumată
s-o citească geana ta de-altădată