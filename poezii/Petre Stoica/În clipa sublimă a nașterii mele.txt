lui Max Demeter Peyfuss

Când m-am născut era o iarnă teribilă
în clipa sublimă tata juca pe undeva biliard
scrie de altfel şi în marile cronici ale istoriei
dar nu asta vreau sa comunic în pastorala mea
adresată preacredincioşilor crescători de albine
ci faptul că tocmai în clipa sublimă a naşterii mele
arhanghelul curţilor vestea de pe gard
trecerea ultimului vas cu zbaturi
pe Mississippi în jos