Acolo în grădină 
printre ridichi și foi de salată 
printre cioburi de sticlă și bulbi putreziți 
printre pietre și pene de cintezoi 
într-o zi am găsit 
ceva ce găsești numai o singură dată în viață 
ceva fără formă, ceva fără gust și culoare 
ceva topindu-se ca literele soarelui pe apă 
ceva mai frumos decât genele iubitei 
ceva cald și dureros ca o melodie depărtată 
ceva... 
acolo în grădină 
ceva ce găsești numai o singură dată în viață