Gata trag cortina spectacolul meu s-a sfârșit 
nu sunt clown pentru cât ați plătit e destul 
v-am arătat peștișorul japonez din acvariu 
meditând la soarta avioanelor de tip supersonic 
am făcut între versuri și câteva salturi mortale 
dar nu le-ați văzut am adus câteodată pe scenă 
capra, fonograful, broasca blajină și inima mea 
vă rog îndreptăți-vă acum spre casele voastre 
în lume e-o veselie mare și plouă și plouă mereu 
casa mea e numai un turn de hârtie subțire plecați în 
stagiunea viitoare vă arăt și câteva mostre 
de coarne de diavol tuturora salut.