"Se mai poate vorbi Eului profund?"
César Vallejo


Cum să mai scrii versuri lirice
în aceste zile când tânărul martirizat
e scuipat de surori în spitale
iar adevărul este cărat la gunoi
în căruțe trase de cârtițe ieșite la lumină?
versuri parfumate pentru mama
care-și caută copilul omorât cu ranga?
metafore subtile pentru stomacul
muncitorului umplut cu sofisme proletare?

azi versurile lirice sunt adevărată jignire

lăudat fie poemul gloduros poemul strâmt poemul orb
ca timpul prin care trecem cu picioarele retezate