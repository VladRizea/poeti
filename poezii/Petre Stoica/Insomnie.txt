noapte lungă noapte fără sfârșit
insomnia intră prin gaura cheii de la ușă
intră prin coșul casei lins de lună
intră prin butonul veiozei
intră prin țesătura draperiei
vulturul evadat din dulap
bea ultima ta picătură de apă
un cal nechează întruna sub fereastră
în pod șobolanii bat darabana
te-au trădat amanta poemele pictorii flămânzi
te-a trădat până și aroma portocalei
nimeni nu îți întinde colac de salvare
în această noapte în această fiesta onirică
lungă nesfârșită insomnie
și deodată bătaia clopotului de dimineață
zguduie geamurile patul pereții
ce se prăbușesc peste ține
și adormi sub molozul orelor