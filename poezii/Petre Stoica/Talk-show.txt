Foști navigatori pe smârcuri insondabile
împăiați peste noapte în ateliere aristocrate
predică din cușca televizorului
unul este expert în domeniul oceanografiei politice
altul violoncelist pe estrada economicului
și altul ginecolog cu polonicul răsucit în uterul istoriei
fiecare vomită soluții pentru salvarea patriei
a dulcii noastre patrii căzută pradă
relelor provocate de postmodernism
înainte de finalul pedagogiei nocturne
foștii navigatorii pe smârcuri insondabile
îngână aria măgarului castrat