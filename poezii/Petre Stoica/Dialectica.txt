Lui Gheorghe Grigurcu

Amintiţi-vă pe vremea aceea se purta canotieră
au trecut însă câteva veacuri subtile şi totuşi
în podul casei domneşte o dezordine decentă
nu i se poate reproşa nimic liliacului faptul
că atârnă ca o zdreanţă putredă nici patefonului
nu i se poate şterge dintr-o dată patima blazării moderne
şi obiectele pier au şi ele o geografie interioară
parcursă de cariile impulsionate de setea cunoaşterii
când ele mor din pricina modei mâna dumneavostră
le depune în cripta din podul casei şi vine
îngerul un porumbel care vegheaza deasupra

spre deosebire de oameni obiectele uneori reînvie
când bunica îndrăgeşte cuvântul majolica să zicem