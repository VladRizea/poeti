Ați văzut cele întâmplate ieri către seară pe când vă-ntorceați acasă chiuind și valsând
un semn aproape gălbui vestea apariția gravă a caleștii fără cai
era cum s-a aflat mai târziu o fecioara obeză cu o pereche de vechi felinare
pufăia din nările pline de benzină
și o mulțime de pinguini și avocați și sportivi cu mustăți salută nemaicunoscuta apariție vestimentară
în orișice caz a fost o întâmplare greu de uitat
mai cu seamă că tocmai atunci mă aplecasem peste paharul meu cu vermuth
ca să scot un fluture cu aripi moi de sidef.