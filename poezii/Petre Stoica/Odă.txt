Degetele tale care curăţă cartofii
degetele tale care despică scoicile tăioase
degetele tale care toacă mărarul şi ceapa
degetele tale care spală sângele de pe carne
degetele tale care scot petele de cerneală
degetele tale care pansează o rană adâncă
degetele tale care şterg lacrimile
degetele tale pe care le sărută luna când dormi
degetele tale - zece flăcărui