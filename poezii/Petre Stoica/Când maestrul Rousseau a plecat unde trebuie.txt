În ultima zi a sfintelor sale geneze
iubitul maestru și-a consultat ceasul din turn
văzând că e timpul și-a spălat cele câteva pensule
apoi și-a pus la umeri aripi de serafim
plecând unde trebuie
îl însoțeau dirijabilul cu trup de delfin
și Libertatea cu trâmbița-n mână
în cinstea maestrului fotbaliștii cu lungi mustăți
au jucat pe alee un meci jubiliar
Poetul cu Muza i-au cântat din antica liră un imn grandios
copacii din Parcul Mountsouri au înflorit a doua oară
iar căpitanul vasului cu zbaturi a ordonat
să se cânte valsul închinat doamnei sale Clemence
iubitul maestru era însă departe
grăbit să ajungă unde trebuie