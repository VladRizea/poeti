Fum.
Dialog isprăvit.
Un drum 
care n-a mai venit.

Iată 
– fără dantele – 
toată 
biografia tăcerilor mele.

Pe scurt, 
nimic mai mult.
Orașu-acum surd 
o fi dormind... Îi ascult 

sufletul ca pe-un pendul.
Pleacă. Vine.
O, nu-l 
întreba despre mine!

Între cătini și iede – 
simplul ideii bagaj.
Orice drum ce purcede 
e totuși un curaj.

Sau a fost...
O, tu mergi mai departe!
Soarte și soarte...
n-are rost

Să te uiți înapoi
Când s-o trezi furnicarul, 
e bine să te afli la noi.
Așa a fost să fie zarul...