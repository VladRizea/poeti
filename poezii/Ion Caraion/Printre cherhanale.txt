Descercuind  pământurile-aproape 
sălbatice-n virginitatea clipei, 
copacii-au mers cu noi și cu tăcerea 
prin păsările rănilor de sticlă.


Podișul sterp al Dobrogei, cu dinții 
tociți de furtișaguri și vechime, 
se-nfășurase-n lacrimi de uimire 
și umbra sta cu peștii-ntre frunzișuri.

Pășunea dată cailor din apă 
s-o-pască-n mers, cu melcii ca oglinda, 
peste mormintele de-acasă-nrămurea 
sub propriile ei viscole și toamne.