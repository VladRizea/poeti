Înecăcioase uragane întunecă și-acoperă totul 
omoară tot 
comerțul s-a-ntins ca o râie
ca sulimanul peste gunoaie
brâie de vânt și de ploaie
desfigurează toamna
slobodă-i de coaje
tăcerea
se falsifică natura
pământul e un gândac lung din care
curg balele civilizației și schimonosită-i e gura
subversitatea-și digeră borhotul ei gros
în sfârșit lumea își strigă singurătatea

vulturii se urcă mai sus oamenii coboară mai jos
greața se plimbă vâscoasă prin toată cetatea.