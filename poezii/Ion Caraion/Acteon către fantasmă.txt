Pasăre cu puii strânși, tremura pădurea toată.
Vânătorii ieșiseră în zori la prologul iepurelui.
Tu-n carnea mea urci tot cu scări 
de-alegorii, ciclopi și temeri.
M-au sfâșiat câinii mei, m-am sfâșiat eu.
Sau mirajul.

Dimineața porni către o-nțelepciune care nu 
mai era departe.
Ceva dedesubtul sufletului împacă mândria cu sângele.
Noroiul a rămas printre pietre ca o eczemă.
Năluca a rămas deasupra pădurii.