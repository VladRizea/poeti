Toamna s-a retras din calea barbarilor 
ca-ntr-un șoarece de furat
Poezia urcă în munți 
se întunecă
În loc de metafizică, sângele prinde coajă 
devine oprire
O, cum se termină totul…
Prostit amurgul mestecă îngeri și bismut 
Țăranii vor citi pe prispe 
în tresăririle cârpei 
istoria omenirii
Întâmplări care se cheamă oameni
Întâmplări care se cheamă vorbe

O! cum nu se termină nimic…