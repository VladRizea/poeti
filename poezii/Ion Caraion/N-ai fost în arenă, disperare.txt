Prin moartea mea se va închide istoria 
n-ai fost în arenă tocmai când flăcările 
te căutau
ca pe mireasa purtată la gât prin europejski-hotel
într-o seară de noiembrie
bărbie din care nu mai dă nici un miel
mână de păpușă uitată în lagăr
și totu-i harababură acolo unde a fost atâta rânduială
disperare boțită ca un fular de copil
într-o seară de noiembrie
scuturându-se
prin odăi umede ca papanașii
era duminică
nu te mai vedeam înfășurat în pletele ca un clăbuc de 
înecat
sânge