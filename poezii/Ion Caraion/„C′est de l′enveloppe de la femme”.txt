Împreunatec stol de pofte lungi – 
îmi trândăvesc păcatul ca pe-o plajă, 
dar sub nisipul mic de orz și pungi 
(mușcat în brațe) cerul mi-e propria mea coajă.

Capacul de fântână, greu de apă, 
și-așteaptă leoparzii. Pantera s-a uitat în pământ.
Da! Da! – Păcat că e așa de mioapă 
doamna, cu doi saci de ciment, la care mă-nfierbânt.

Desenul dimineții, de aburi, s-a șters… cuprinde 
doar vacanțe uitate, munți mari, coridoare, 
câțiva nervi pe care-i ia cineva în gură de-i întinde 
și-o fată gravidă ținută-n picioare.