dragostea din ce e făcută?
strania raclă straniul mire 
mult cer multă cucută 
căință și nedumerire.

câte lucruri nu se compară cu soarele, 
dar nu sunt soare…

ba nu eu
taci, piază!
degeaba

priveau la noi străinii
ca la niște viermi
adică nici nu priveau

tu ești viața? mi-ai fost mie-ntr-adevăr 
dată capra, ca s-o săr?

se înoată în frici 

nici un mare poet nici 

suferă-mă tu, 
cavaler de nu!

și nu erau vele 
și nu era mal 

foarte – pe mare – 
departe 
șoldul cu șal 
de-amânare 
al reginei din saba 

șalul podoaba 
intrării în moarte