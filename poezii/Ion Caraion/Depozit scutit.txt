din ea ca dintr-o fosilă 
nu se vedea – lung – altceva decât 
schema unei compozitoare 

alunecă degete și sunete 

bărbatul a acoperit-o carnivor 
cu brațe instrumentale dezacordând aerul 
radiografie de imnuri nebune 

așa de vii și așa de morți... 

orice apropiere desparte 

nu pot înzestra pe nimeni cu drepturile 
căldurii lui pletoase 
dați-mi drumul! e ora – striga din răsputeri – 
e ora 
spărgătorilor de bănci 

ce om trist era iisus hristos...