Toate ziua lucrai.
Pârguiam roci
Băui cântec
Băui lumină.
Aerul zgâria și-a-nvățat 
meșteșuguri ciudate: 
să fie dulce ca strugurii, 
s-ademenească porumbeii sălbatici, 
din hleiul costeliv să scoată fiori și mătase, 
anotimpurile născute la câmp să le mângâie părul, 
sub fluviile orașelor s-aștearnă dimensiunile uluitoare 
cărora simplu li se spune: omenie – dar cine 
va înțelege mirajul acestui cuvânt, 
fără năravuri de jaf?

Cu puii după ea, prin pădure, 
toamna intra ca o ursoaică 
prin arhitectura luminii.
Omul e un document al universului.
Noi nu poreclim eternitatea.