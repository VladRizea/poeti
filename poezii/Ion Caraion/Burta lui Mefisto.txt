m-am făcut bine cu bucuriile 
am sleit fântâni care secau 
n-am de ales
puteam lumina ca urma copitei de rea
pe ecranele nordului
puteam desena păsări de la miazăzi
având penele ca generalii
dar gheara, dar pintenii –
ca niște zile de lucru

până în tramvai am să mă las
în voia picioarelor: ele știu singure drumul

și... o să mai vedem

somnul se decontează

locuim în burta lui mefisto