S-au întrecut 
vântul haihui și soarele mut, 
în liniștea trează, 
s-aștearnă ici-acolo și să n-o vâre în oase 
(paratrăsnetul arbitrează) 
lumina lui august, care plecase.

Melancolic târzii 
hemoptizii – 
zdrențele ei pe cenușiul imens 
par un nonsens.

Ca frate cu frate, 
mădularele-n toamnă intrate 
dârdâie-ceața din ele, 
de care norii-și reazemă o piele 
murdară.

Ieșindu-și din minți 
pe dealuri de sat, 
strugurii răbdară 
oțetul ploii, până-au crăpat.

Ziua știrbă, soarele cu dinți – 
și ca otrava 

Vânătorii trimit veste 
(înnopta-va) 
rar, de peste…