Improvizați o aspirație între umerii căreia 
să așezăm un cântec de-a ninsoarea cerbilor.
Peste un cumulus de corole, 
vorbe de-a sângele și purcedarea
învieri de-a fluturii și sarea
ochi de-a flacăra și lanurile.

Lângă masa selenară a focului, 
timpul e-o rocadă bruscă de ferestre 
în bună-dimineața continentelor.

Visuri de-a strugurii și corăbiile 
de-a nebunii albi, și de-a caii negri, 
rouă de-a frații, de-a stelele, rouă de-a tăgada 
grâului, de-a hoțitul doinelor 
ochi de-a lanurile și flacăra.

Către Alexandru cel Mare și către Cezar 
care se pregătea să se mire pentru ultima oară – 
pomii unui moment heliophanic!

Plouă cu inimi de copil migrează 
clepsidrele 
și s-a-mbrăcat 
pământul într-o pasăre mare.