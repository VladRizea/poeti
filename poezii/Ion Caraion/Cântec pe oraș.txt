Pe ulițele fără de sfârșit ale Bucovinei 
întâmplările au culoarea cetinei și a rugăciunilor.
La Sucevița mucenițele torc.
La Bogdan-Vodă în Rădăuți sfinții de pe ziduri 
au târlici și galenți.
Pe tipsia din dreapta zâmbetului, 
liniștea scapără din lăcuste târzii.

Autobuzele descarcă destine.

Spre o dezmierdare neutră, 
argintul de la amiază se va preschimba în nichel.