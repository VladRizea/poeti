Bat flăcări în policandrele-ascunse.
Și te vei pierde, că trebuia să te văd...
Frunzele sună, sună învinse de frunze.
Și te voi pierde. Și-am uitat cum arăți.
Cară frunze paznicul parcului, cară pictură.
Ce e cu auzul ăsta? Ce e și cu el?
Că de-aproape n-aud și de departe aud
Și vine și te fură nu știu cine, Fără mâini. Fără chin.
Și te duce... Parcă aș fi înăuntrul unui polip 
de vâlvătăi și prăpăd. Înăuntrul unei stele năuce 
care se umple de mine.

Eterne-s poate doar micile simplități.

Trebuie să ne mulțumim cu durerea.

Eternă-i tăcerea... sau cine?