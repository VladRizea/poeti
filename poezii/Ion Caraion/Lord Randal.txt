– Unde-ai fost. Lord Randal, dragul meu, copilul 
meu cel chipeș? pașii pe-unde-ți petrecură?
– Prin sălbateci, codrii; mamă așterne-mi patul, 
aș dormi, mi-i trupul frânt de-alergătură.

– Ai mâncat, Lord Randal, dragul meu, o! fiul 
meu cel chipeș?prânzul cine ți l-a dat? 
– Mi l-a dat iubita; mamă așterne-mi patul, 
să mă culc, mi-i trupul frânt de-atât vânat. 

– Ce-ai mâncat, Lord Randal, dragul meu, odorul 
meu cel chipeș? Oare ce ți-a dat iubita? 
– Țipari fierți în zeamă; mamă așterne-mi patul, 
grei de oboseală mi-s trudiții pași. 

– Cu veninul morții, chipeșul meu fiu, 
te-a hrănit iubita, dintr-o altă zeamă. 
– Știu, fă-mi patul, știu; ai dreptate, mamă. 
Simt că mor și tare m-aș culca să dorm.