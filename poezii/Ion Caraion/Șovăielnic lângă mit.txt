Din băltoacă în băltoacă
Narcis e pleșuv acum.
S-a-nșelat? A adormit?
Era altul? N-a fost el?
Fără zel, fără țel, 
dus de mână și de gânduri, 
habar n-are. În funesta 
haină a soarelui, se pierde 
și-i urât și nu știu cum 
șchiopătează. Iar un șchiop 
(toți copaci-s ori scânduri) 
cade repede. Top-țop…
Veștedu-i târziu carâmb 
va păta oglinda verde
poate-a râului acesta 
poate-a unui nou potop 
(Cine știe) Ideal.

Destinu-a fost o pubelă
Alle beide…Alle beide…
Viitorul va fi un țucal.

În pustietate e timp.

Am să te plimb

Deasupra deasuprelor – Haide!
Totu-ncepu să se vaite
Pe-urmă – astrul…cotiga…mortul…ploaia… de ce și de aia
O! tristo, nu-s eu
Nu-s eu.