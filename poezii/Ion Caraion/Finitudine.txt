Pentru-o viață-n care-am tremurat, 
pentru nevroza stării noastre – tainic 
mustește dezolant acolo-n ceainic 
paloarea unui vis neterminat.  

Gheișa din covor e dezbrăcată, 
privește un tablou solar și sudic – 
iar acum pe-alături trenele o cată, 
desenul tău o mângâie impudic.

Ar vrea faianța madrigalului prezis, 
dar rușinos cuprinde-n brațe plușul: 
plouă de jos, plouă de sus de-acum arcușul 
– năluca din covor s-a sinucis.