Îți plac picioarele mele ca niște bifurcații de oțel 
două trupe zorind către-amiază pe-un pod albastru 
jonglerii elastice stupefacție a cioburilor 
o cicatrice un șnur un drapel 
sărută-le unghiile venele acoladele 
aici a ronțăit veverița aici era un tub de plastic 
o gură de apă 
transfuzii visând șopârle tropicale 
dă-mi gura iubitule un trandafir 
nu-i nimic nu mai suntem o mare putere 
alunele cad în gol 
pepenele dirijează penajul cometelor 
dă-mi gura iubito pulpe ovale 
vedeți și voi e foarte murdar 
dă-mi tâmpla cu pietre cu țevi pereții se macină 
rareori n-ajung oamenii antricoate butoane ibrice 
cuvintele au șnururi care se cheamă terori 
dorm într-o pisică mănânc într-un tub 
tu-bi-ba-bi tu-bi-ba 
aici era o fântână cu cumpănă și uneori...