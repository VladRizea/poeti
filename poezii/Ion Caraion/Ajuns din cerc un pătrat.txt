Ajuns din cerc un pătrat, 
zeul în formă de scaun 
trece dinr-o vară în alta
Pan se preface că șchioapătă... spinii 
din talpă ori mărăcinoasa lui lână 
i-ademeniră grădinii lerui lerui
Femei despletite până până 
jos.

Umbra dă cu pietrele în faun

Și se tulbură balta 
cerului... Ceru-i 
un munte gârbov de os 
în formă de scaun mai mare

(Ce femeie nu doare?)

Zeul își mută forma și buzele din loc în loc.
Ceru-i un descântec uitat.
Nu mai știu să mă joc.
Zorii și zorii și zorii – 
pentru ce? Totul e lut. Sat 
rămas în somn...
Mare Domn 
scutură copacul să cadă-alegorii.