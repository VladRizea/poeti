Dacă oamenii care munceau ca sinucigașii 
dacă la-mbujorarea vocilor
dacă măcar dispensele de responsabilitate
dacă nici pierderile nici dobânzile
dacă șira de paie-i ca o academie
dacă ora în care ai fost frumoasă pleca de lângă ora 
în care ești bătrână
dacă preacurvia cu vorbele
dacă puțin înseamnă mult
dacă în minte hazardul e-o horă de lujeri 
care dansează nebun
dacă libertatea
dacă pântecele muierilor ascund pietre și pietrele – 
câmp amar
dacă tâmpla oceanul gravitația 
dacă împreună cu zeii tribunalului caii ieșeau din lume 
iar lumea intra în ouă
dacă, păianjeni ai bătrâneții, umbrele
dacă, imponderabile, degetele înflăcărează aerul 
dacă fac parte din mărețiile și remușcarea 
și slăbiciunile tale
dacă am fost sau n-am fost acolo

Totuși undeva știu că se sărbătoresc asasinate.