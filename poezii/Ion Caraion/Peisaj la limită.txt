Mâinile noastre s-au recunoscut. Erau ale celor ce ajută cometele. 
Totul a fost puternic: dezolare, speranță.
Îmi trebuia o nebunie iluzorie ca poezia constelațiilor.
mi-a murit un cal.
Mai am o herghelie! – spuneam.
Dimineața cuvintele mi-erau tefere.
Noaptea făceau cuvintele tumori.
Timpul îți așează-n ochi un înger 
îți așează-n îngeri noapte 
îți așează-n noapte noapte.
Printre căprioare de gheață, umbrele te iau cu ele 
ajungi o obsesie de pereții căreia spânzură destine
și nici unul nu-i al tău 
și toate se crispează
ca niște cai întorși în muștele lor
de lângă zidul grajdului.

Fiecare zid e la fel.

O! lucrurile… lucrurile…

O magnifică iarnă va-nzăpezi sângele 
colorat cu linguri și nasturi.

Și erau vinovate toate culorile…
Dezolare. Speranță. Trebuia o nebunie!