Toată viața lui Marc n-a fost la biserică decât odată:
Când l-au dus la botez.
Parcă te-ntreabă cineva!
Marc știa o groază de lucruri.
Știa o groază de lucruri, dar
Minciunile nu-i plăceau.
Cu Dumnezeu se certa în fiecare zi
Cel mai mare tâlhar din câți au fost vreodată.
Când începea să-njure,
Oamenii își astupau urechile.
Dar dacă aveau nevoie de un sfat ori de un ban,
De-un cuvânt bun sau de un leac,
De-o dreptate nestrâmbă sau de-o mângâiere,
Oamenii la el se duceau,
Nu la popă, nu la doctor și nu la judecător.
Și-așa pământul e plin de neadevăr.
La ce să pierzi timpul cu-nșelătorii?
Ei, dar timpul trece. Când i-a sunat ceasul,
Marc a rugat să i se pună o biblie pe piept.
Cei ce se găseau de față au înmărmurit.
El însă a surâs cum știa numai el
Și-nchizând ochii, a spus:
Nu se știe niciodată...