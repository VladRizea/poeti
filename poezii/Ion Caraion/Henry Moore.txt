Sângelui intelectual prelins de pe degetele spiritului nu-i 
deschisese nimeni ferestre, deși îi intrau pe geamuri 
lecțiile mute ale erelor.
Taina e să știi ce să dai deoparte dintr-un munte de piatră.
Statuile preexistă.
A lua cu semnificație părți din corpuri și a le reînchipui 
pe celelalte cu întreruperi emoționale, 
deliberând contrastant și dramatic.
Spațiu inclus.