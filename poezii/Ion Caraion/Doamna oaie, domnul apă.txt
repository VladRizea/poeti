s-a prelins, vă cheamă
sunetul de-aramă

a venit un semn
de la sunetul de lemn

sunetul de umbră
își ridică sumbră

pleoapa ori o lasă
sunet care-apasă

sună doamna Oaie
sună și se-nmoaie

sună domnul Apă
sună și se-adapă

sună domni și doamne
sunete în toamne

sunete prin ceață
scurmă trec se-agață

câte mult, câte puțin
sună-o grasă cu dos plin

sună-un slăbănog ațos
foarte rece foarte jos

sunet-cloacă sunet-fum
sună ultimul Acum.