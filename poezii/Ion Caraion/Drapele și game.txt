Era o zi frumoasă 
pisica se împăcase cu șarpele 
și noaptea m-am sinucis.
Pe urmă au ieșit iepurii pe câmp să-i plouă
pe urmă au ieșit lupii din păduri să-i ningă
și te-ntrebam:  
– Ce-i cu părul tău? 
– E nebun!   E nebun!
Folclorul se face din cocoși.
Calomnia avea prăvălii în groapă.
Luceafărul sporea întunericul și singurătatea.
Zahărul uită mai repede decât sarea.
Frumusețea se-așteaptă noaptea – 
În seara asta pot apare fantomele 
cu mișcări 
tulburi 
de restul omenirii.