Plesnind de propria lor înțelepciune, se deschideau păstăile.
Frunza cădea năucă, ostenind aerul.
O pasăre se zbătu peste frăgar.
Ca un Sfântu Gheorghe la circ toamna, 
întors din viitorul trupului meu, 
desenam nevăzutul.
Zilele loveau într-o tăcere ca perna.
Potcovar și-ngrijitor de focuri, 
mă uit în munte ca-ntr-o catedrală 
cu candelabre albe de larice, 
sub care-a stat plângând Euridice.

După miezul nopții, când filozofează clovnii, 
mă uit în munte.