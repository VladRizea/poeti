Amintiri țăndărite. Krieg und Kraft.
Începi, din plictiseală, să numeri.
El îi așază sânii pe raft 
iar destinul pe umeri – 
și răsfoiește câteva pagini. Raftul se rupe.
Aproape e departe
Un fluviu de frunze prin vitrine.
Parcă nimic nu mai face parte din mine.
Cele două cupe 
ale sânilor semănând în Coșmar cu Hirohito...
Bolnavii zac în paturi citind aceeași carte 
pe care au mai citit-o.