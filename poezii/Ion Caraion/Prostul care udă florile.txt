Am auzit un scâncet și m-am uitat 
era prostul care udă florile 
bolborosind: „Nu, zău!...” 
„Nu, zău!...” – spunea omul „Nu, zău!...” 
– răspundea vântul. 
Ce dacă sunt muște!

Așa mi se păruse mie, că-i scâncet. Era 
un bizar soi de dialog și de cântec 
– o!cu totul din afara civilizației, 
un soi de bocet al singurătății...
Cine știe ce viață.

Apa vâjâia mai zgomotos 
decât hârâiau difuzoarele 
decât gârâiau difuzoarele 
și din când în când 
omul se scărpina în cur.

Florile însă (lor nu le era rușine) 
plezneau de umezeală și de veșnicie. Și-l priveau 
ca pe vântul ce șchioapătă, ca pe 
o gâlceavă a norului 
cu coropișnițele.