A crea și a munci nu-s frați, deși cam par.
Eu, vezi, muncesc și nu…Cel mai bogat hambar 
e-al meu și-i gol și-i trist. Bizară sărăcie,
(Străin de propriu frate e fratele cel geamăn) 
în care tot ce nu e a greu belșug adie.
Că nu-s pe bune-avuturi la fel fără seamăn.
Și-nsămânțări cu fluturi, dar nu ăst univers, 
mi-aud în urmă timpul, iar înainte graba. 
Nici pe-mpăratul împăraților ce am și n-aș mai da.
Pământul vi-i zadarnic, strădania degeaba.
Această simplitate, acest echivoc, această za 
(un sine se-nvârtește – fantastic leagăn - apa) 
mă apără de muște. Ca-ntre atunci și-acu.
Ca între două spițe vecine-n veșnic mers 
ca nedumerirea pe un chip ce nu-i și fu.
La ce te uiți? E ziuă. Cuvintele s-au șters 
cum se topesc troienii, cum se destramă-o haină.
Le poți citi doar noaptea. La noapte-s eu pe drum.
La noapte vine altă neliniște ori taină, 
cu umbletul mai tânăr, cu sânii mai de fum – 
ca între alb și negru, ca între-atunci și-acu.

M-am resemnat să dăinui. Eu, vezi, muncesc și nu…