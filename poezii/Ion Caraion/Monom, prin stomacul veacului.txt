fuseseră alte iubirii, 
fusese altceva când și când 
soarele developează surâsuri 
film cu iepe fătate. 
minciună și cenușă.
se mușcă vânturile. cu chipul 
mut ca un ou de lemn, 
el 
intră repede în întunericul care se lasă.

din cântec am făcut sălbăticie.

toamna prin orașul fără copaci 
vântul vâslește în voie.
vulturi. pășuni. care pe unde...

am luat cuvinte nepotrivite 
și le-am văruit cu vorbe. 
se mușcă timpurile. rămășiță 
de vânturi și lut.

el intră repede 
în întunericul care se lăsa.
viața adunată ca-ntr-un ou 
tot mai în urma...în urm...în ur...în urma sa 

fuseseră alte iubiri...
cusuți unul de altul, monom, prin stomacul veacului, 
alterăm veșnicia.