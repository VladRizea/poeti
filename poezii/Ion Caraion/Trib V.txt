Crănțănea covrigi uscați pe sfoară 
primăvara rară, dar de-afară. 

Doar din mână și c-un lemn 
dinadins ne face semn

domnu-n gri de astă-noapte
Toate vișinile-s coapte.

Ficele soarelui goale 
țin ouăle-n poale.

Șapte babe și-un băboi 
dau de-a dura un țurloi.

Ave, clonț de coabe, ave!
Mările, dar nu cu nave.

Prooroci, de-o oră-două – 
mormolocilor le plouă.

Te asameni cui nu sameni.
Lumile, dar nu cu oameni. 

Ci din oul plin de taină 
iscă stafii pe sub haină 

gălăgia. C-o pisică, 
mestecând în ce nu-i pică. 

Clonț de coabe, clonț de coabe, 
numai zeamă fără boabe.

Gaus și cu Damaschin 
cată Paștele… Amin