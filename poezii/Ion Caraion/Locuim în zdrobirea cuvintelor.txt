Lemne upanișade lemne 
două pâini pe-o garoafă 
sulimanurile modii 
viața-i o scroafă 
despicare 
clipă de măcelărit soarele 
ninge pe tocătoarele 
de zodii 
cosmice tije 
prea veghetoarele 
pliscuri de scame 
capete-n pari 
ca niște clopote mari 
două pâini pe-o floare 
locuim în zdrobirea cuvintelor 
lemne upanișade 
cine ce mai poate să-nsemne?
mestecă și cade 
vântul în limba mormintelor 
întunecare pesemne 
buze care spânzură de-o iarbă de mare 
lemne lemne lemne 
și clopote