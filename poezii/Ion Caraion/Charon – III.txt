Rănit și cicatrizat aiurea, văzduhul
Cruste. Sau norii cojindu-se întorc 
pe dos cerul. Zboară prin aer 
saltimbanci cu capetele-n jos, cu picioarele 
în sus ca praștia. Dintr-un călcâi de copil 
izvorăște marea.
Din mare a izvorât mitologia.
Orizontale și verticale corăbii 
umplu spațiul dintre vocale și valuri,
Limbajul deosebirii,
S-au prelins trandafirii până sub timp.