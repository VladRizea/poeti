Răstorni pe cergă mirodenii.

Târăsc în jurul gropii soare.

Ți s-a oprit în păr un cărăbuș.

Înconjurată de tăceri, ca o nelegiuire, 
iubirea mea suferă în munți.

Anii au trecut repede.

Durerile au trecut încet.

Ești ca focul și cântecul, 
fată cu nume de horă.

Cusută de păsările care fluieră.

Cusuți de umbre.

În răsăritul râurilor roșii 
de fulgere și crupe de centauri 
asemenea semințelor 
orbim de lumină.

Fuseseră alți bărbați…

Anii au trecut repede.
Durerile au trecut încet.