Există un drum la jumătatea 
umbrei și-a luminii 
în care singurătatea 
își dă întâlnire cu linii
soli ai nedumeririlor Focul, 
Pământul, Apa și Aerul 
de-a valma acolo își scutură vaierul 
și-așază imperii

Există un drum la mijlocul 
tăcerii.

El n-are de-a face cu moartea și viața.

Mă despart acum de trupul meu
N-am fost și nu eram. O pulbere 
se scutură deasupra apelor
Pe toate lucrurile 
a rămas pata greșelii de a fi.

Viața nu s-a uitat niciodată în ochii noștri.