Ca-n seara când părăsesc mânjii pântecul cald 
al iepei pe câmp, 
de pe drumul ori malul cellalt, 
toamna căzu strâmb.

Frunze în mâl și noroaie.
Niciodată limita nu va cunoaște-adevărul.
Rochia i se lipise de trup și de ploaie.
M-așteptai ca o gazelă, cu părul 
rostogolit pe frunte, lins.

Puful de piersică, vântule mov, dintr-o dată 
al clipei se făcuse difuz. Și-ai întins 
solitudinea toată 
peste ținutul învins.