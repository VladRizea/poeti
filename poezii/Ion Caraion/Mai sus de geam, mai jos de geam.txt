Mai sus de geam, mai jos de geam 
urca pe mine ca pe-o casă,
cu ce scară, habar n-am.
Scara saltă și se lasă, 
e de sfoară, se agață
se înnoadă, se rupe, se leagă.
Sfoara e moale și hoață 
ce poate fi, de fapt, o ață?
Din cărămidă în cărămidă 
ori din canat în canat, a suit
n-ajungea și-a mai urcat
începând să mi-o deschidă
picură rouă, se-abăteau lamele
între tesle și-ntre clește
îl purtam când muierește
când pe dungă ori pe șagă
ca să mă aibă întreagă
mă suia pe dinăuntru
dar n-ajunge-n vârf; obosește
suie și suie de-o viață
sub limpezimea apelor mele
ca de marmoră, e noroiul
pe care-l știu numai eu
și-ncalecă pe acoperiș, ca pe două
țărmuri de pâclă și plouă
prin amândoi ca prin două
site
osmoză