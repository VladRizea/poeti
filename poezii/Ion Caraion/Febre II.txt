Scurmată-n câmp de taur cu copita 
la prânzul mic al vacilor, când urma 
și-o lasă-n umblet ca pe-un martor turma, 
creștea-n bătaia vântului răchita.
O pulbere de puf de păpădie 
zbura-mprejur, turnând pe cicatrice, 
nu arșița alcoolului ce-nvie 
în frunza verde-a tufei de glădice, 
și nici nisipul cald la mers ce-ndeamnă-a 
lânoase toropeli pe verzi gorgane, 
sub ugerele ciurdelor cerbane 
cu țâțele ca lostrițele toamna, 
ci bolnav cheagul de coclite site 
al bubelor din smocuri de copite, 
cu state zemuri și cleioase sucuri 
ce coc în plumb, ce gâlgâie-n ulucuri, 
și alba creolină de Marii 
răzbite-n câmp pe șleaurile mari 
de gloria coapsei amforei de-olari 
dedați la veghe, deprinși la varvarii.
Din pântecele lor, țepene de struguri, 
adeseori bătute de-aliori, 
trag razne-adânci pe-o năpustită-n muguri 
șerpariță de snopi; iar tu cobori 
la oble șesuri, gol de-mperechere, 
pustiu în Alpi și-n chivără și-anost 
de promoroacele călări prin care-ai fost 
un ins mai ieri, un piersic sau o fiere.