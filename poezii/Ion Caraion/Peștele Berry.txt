Ținut semănând cu o pisică sălbatică 
frunzele aberante scuturând viitor 
ca sânii în gură ca un măr fără duminecă 
râul ca lebădă e-o mașină de zgomote aromat lucitoare 
m-am dezvățat de insecuritatea nălucirilor 
omul care umblă-n bărbie 
puțin praf de strămoși cernut pe legume 
trebuie să stăm ascunși ca umbra-n lumină 
(copiii îi faceți singuri sau îi dați la făcut?) 
ca peștele Berry în biletul de tren 
cling cling cling 
nu oricine merită să aibă un pește un tren