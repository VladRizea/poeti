Însăilez în gând, complicat, 
copacul sub care m-am jucat 
și-așternându-mi sub el pledul 
recitesc pagini cu iedul 
cel mic sau cu iezii cei trei 
care mă-nbracă-n polei 
și visare. 
Pozne. Vârste. Pe urmă câte exoduri, 
câte fugi, pustiuri și pustiiri...
Copacul era mare, mare, mare, 
avea palate, beciuri și poduri,
avea noduri, labirinte, sertare
și lujeri cu sforicele subțiri
cu care era legată liniștea verde.
O frunză tresare, alta își pierde 
notele, fragilă. Sau pală.
Copacu-i ca un alai de vertebre sau ca o sală 
de sticlă încă. Prin oglinzile lui 
de ramuri fistichii, de muguri șui -