Ce-i cu-atâta colb și omăt?
Luna-mi merge îndărăt, 

și-mi tot bâțâie din coadă 
o dihanie năroadă.

Pe biserici și pe broateci 
curg vădanii muieratici.

Știu și-un frasin cu piaștri – 
când îl sui, sui munți albaștri.

Ghemotocul tău de gume 
nu-l tămăduie o lume.

El mi-agață câte-o cracă 
pe la gări, de gât, să-mi facă 

trecătoare pe curând 
boala cărnii. Dar pe când 

– ca o ploaie dintr-o curcă – 
trenul șade, tu joci țurcă.

(Dac-aș prinde-o-ar curge soare!)
Curcă…lună… trecătoare…