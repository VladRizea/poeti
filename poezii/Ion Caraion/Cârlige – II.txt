Flăcările repară întunericul cu rumeguș de scorburi
Îmi duc viața într-o scorbură care se cheamă viață 
buchisind pe-ncetul teoria peșterii
între tot felul de pânde
într-una din încăperile minții
Platon se spânzură de câteva ori pe zi
Cicatricile beznei din loc în loc 
par negii sau nasturii
unui craniu barbar unei haine de foc

Ce fragede ți-s lucrurile, Doamne, ce slăbănoage și ce plăpânde

Noduri de șerpi leagă depărtarea dintre cuvinte

Aerul și limbajul nu mai ajung