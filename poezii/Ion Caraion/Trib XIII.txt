Se zbenguie și-ngheață 
sub vântul șui, afară, 
pietrișul de vioară.
Înghesuită ceață.

Au picurat cu moarte 
ambigue, pe liră – 
nisipuri. Licăriră 
și munții. Erai departe.

Pupitru cu lumini.
A fost era aseară.
Amanta mea de ceară, 
să mai murim puțin.

Să mai murim puțin, 
iubita mea. Se cere 
o ghiară, o durere…
Nu-i încă-ntregul vin.

Tâmpla sub talpă.
Munții-n zigzag
Pianissimi… Vag…
Durere: ghiară albă.