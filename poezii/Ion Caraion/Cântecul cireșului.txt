Ce bătrân, bătrân era 
Iosif, când se logodi 
colo-n Țara Galileii, 
cu Măria – și porni

și porni cu ea prin codrii
cei de mure plini, umbroșii,
plini de mure și cireșe
cum e sângele de roșii.

O! ceru atunci Maria 
cu glas dulce, cu glas blând:
„O cireașă-mi dă, mi-i ruga;
duc în mine prunc plăpând.” 

O! răspunse atunci Iosif, 
cu glas negru cum e norul:
”Deie-ți ceea ce-mi ceri mie 
cel al căruia-i odorul.”

O! grăi atunci copilul 
cel din pântec, nu din feșe: 
”Pleacă-te, tu pom înalt, 
de-i dă mumă-mi cireșe.“

Se-aplecă cireșu-atunci 
pân′ la dreapta sfintei-mume, 
ce grăi: “Privește, Iosif, 
pot mânca oricâte-anume!”

Și mâncă; erau, de roșii, 
cum e sângele din cântec.
Mai departe-apoi Maria 
o porni cu pruncu-n pântec.