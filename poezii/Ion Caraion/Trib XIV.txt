De partea noastră nu e întrebarea 
noi cărăm lacăte și pereți 
de partea noastră e talerul

de partea noastră nu-s răspunsurile
noi dărâmăm elefanți cu pesmeți
de partea noastră e luntrea

când ne e sete
când ne e foame stăm în burete

aluatul a fost halucinant
aici zeul succesului aici zeul spectacolelor
acum toți călcăm legea și călcăm
în picioare pe cel ce o calcă

de jur împrejur frânghii fantezie călușei
sinucideri baloane

broasca – proasca
face icoane
din trecutul trecutului