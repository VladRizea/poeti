Pietrificați de veacuri și roși de clonțul apei, 
comploturi inocente și-ademeneau satrapii.
Ne-mpresurase taina. Tu-i scuturai bocancii, 
colibă din pădure, hățoasei noastre Francii.
Pe labele lor crâncen încotoșmate-n blănuri, 
munții lucrau la greieri, la sfeșnice și pănuri.
Șoptea doar câte-o frunză, doar câte-un ciuf de noapte 
cădea în frăgezimea prelingerilor coapte: 
amestecuri frugale de purpură și broateci...
Asini obscuri prin rouă treceau cu popi sălbateci, 
plimbând sub epiderme o muzică rănită.
S-a tolănit răcoarea pe prispe și copită, 
cu pântecele goale. O cruce de soldat 
să putrezească toată tot n-a mai terminat.
Iar liniștea, în cârcă – de ieri – cărându-și prânzul, 
s-a dus să-și cate urșii ce-or să-i mănânce mânzul.