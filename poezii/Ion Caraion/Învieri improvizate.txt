Învieri improvizate
Nisip întors pe dos

Nici lemnul nici piatra n-ajung 
să plăzmuie barem un deget, barem 
o unghie de zeu

Pământ și-atât

E un an ori sunt numai 
douăsprezece luni de atunci? 

Tigvele noastre: vase care nu țin apa
Din ele curge țărâna

Și-au fost ulcioare bune...
(Dar în care s-a pus întuneric)

Stricăciune, ți se aud planurile!

Nu bea din țara aceea

Pecețile desfrâului pe tot pământul

Pământ și-atât