Se certau ca proștii 
noii cu foștii

Să le curme harțele 
apărură fleoarțele,

Printr-un maț ca un tunel 
ne-a legat timpul de el

Din buric o pațachină 
iese calea să-i ațină

Cu Pâtâcă și Izbrinte: 
care-ajunge mai-nainte!

Între punct și pauză, 
totul are-o cauză: 

vrejul și ciorchinele 
mierea și măslinele, 

crocodilul și ibricul 
Brahmaputra și-arbagicul 

și-alte câte… între ele, 
când dantele, când sardele.

Prin compot vin cum pot 
Cârpă-n cur eu Pupă-Tot.

Burtă-Verde numai zel 
cu amanta de la el.

Într-un stadiu pictural
Domnul de Neanderthal.

Goală-n părți, de la mijloc,
Domnișoara Gonococ, 

lângă-odrasla (nu v-am spus) 
gardului – Izmene-Sus.

Faceți loc! la stalu-întâi: 
ruda fără căpătâi.

Galeria e-nțesată – 
măști de mâl și ciocolată.

De-atât râs și-adulmecări,
Treci-în Băț mânjit pe nări…

Va fi cu discurs!
Are mama urs.

Pe-o creangă de pom, 
ne-așteaptă ultimul om.