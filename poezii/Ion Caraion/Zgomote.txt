prefacerea e altceva și piatra e altceva

cele ce s-au pierdut se păstrează
cele ce se păstrează se păstrează împreună
fiecare prin sine și fiecare prin celălalt
și toate prin departele aproapelui

cele ce s-au pierdut s-au pierdut
cețos fiecare
prin celălalt și toate
prin sine
și toate
urâciune punând în păsări și sminteala
sporind-o
fiindcă li se va da vestitorilor tulburi via pe mână

prefacerea e altceva și piatra e altceva
neamul acesta vrea semn

și toți strigă