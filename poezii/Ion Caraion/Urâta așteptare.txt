Am auzit uimirile și defăimarea 
și zidurile erau fără de număr 
ca frunțile 
vase ale mâniei pietre fără apă 
nici înainte nici după 
ca o intrare în asuprire 
leagă de carte o piatră și azvârle-o 
în mările de deasupra unde proteze 
de liniști încarcă smochinul de prigoană 

în fântâna aceea niciodată nu va fi dragoste 

am auzit aripile –și blestemul 
spurcase apa stârpită înnoire 

veți sluji la jug și în vânt