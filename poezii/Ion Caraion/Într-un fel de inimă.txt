Cu piatra lângă namila nopții, descui focul; 
până la marginea sângelui am trecut peste ghicitori; 
soarele-și aduce în frunze imnuri din pădure; 
în celălalt capăt al vieții, semnele lunii 
filtrează enigma; 
coborau din munți grădini și capre; 
într-un fel de inimă, toamna culege semințe 
de adormit pământul.

Cu puiul de potârniche-al luminii în palmă, 
umblu pe câmp.

M-am supus sângelui, pietrei, frunzelor și cunoașterii.