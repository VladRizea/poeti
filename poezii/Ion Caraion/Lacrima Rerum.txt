Luna-i ca un șoim. Totdeauna 
trec într-o mână cu luna.

Mâna cu omul de lună 
e gata s-apună...nu-i gata s-apună...

Cu-același braț de fum, cu-aceeași stea 
în creștet plopul tot se mai răstea 

la același lied tulbur, nu ca-n Liszt, 
de deasupra casei lui de ametist.

Omul cu luna pe umeri 
se uită cum pietrele-i numeri, 

pe care (din apele lui) 
munții le-ascultă silhui.

Pietrele munților lumii 
și șoimii enigmei – postumii.

Omul cu mâna de lună 
e gata s-apună... e gata s-apună...