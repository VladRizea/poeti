eu-s aerul prin care trecuse 
inima ta ca o casă fără ferestre 
expulsie extranee luxură 
de creolină poduri și tortură 
orchestre 
de umbră și limpiditate 
eu sunt profetul debandadei 
plecate fără urmă plecate 
prea optimist și prea absent 
să fi putut înființa un limbaj 
să fi putut amâna un moment 
acel tangaj 

acele drumuri de trecere frântă 
acea bizară morișcă de fuse 

inima ta nu mai cântă 
răspunde nimeni buze