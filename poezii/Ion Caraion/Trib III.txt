Vegheată de faguri și struguri 
îmi vei pune în mână o viperă
Soarele va scutura păsări vechi 
în ornicul florilor
Menirea ta e ca ei să te ucidă
Pasărea o să intre în mort
Eu am să spun tuturora altceva
O să amânăm crearea crearea lumii 
ca să privim lumea
Și nu va mai răsări grâul
Soarele va rătăci înaintea morții 
ca un peisaj de război, implorându-ne:
Stați aici și faceți întâmplarea 
cu putință oricând!

Dar tu îmi vei pune în mână o viperă

Și-am să rămân mai departe plângând 
lângă târfa aceasta…