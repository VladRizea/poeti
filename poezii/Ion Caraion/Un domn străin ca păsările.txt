În colivia galbenă-o maimuță 
mai clănțăne glumeț dintr-o idee, 
iar pomi rotunzi cu stelele se-asmuță 
din cerul nopții plin de orhidee.

„N-ați fost de-aici” – îmi spun dintre perdele 
inelele-nserărilor ciudate.
Și-un domn străin la poarta casei mele, 
din când în când ca păsările bate.

Și-un duh lunatic bântuite din umbră 
vacanța ruginitelor orații.
Sub lespedea pe vis crescută sumbră, 
mi-ascult atunci cum intră conjurații.