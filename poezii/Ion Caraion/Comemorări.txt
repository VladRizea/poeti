În oglindă, mereu,
Avem negativul.

Ce de piatră-ați cărat!
Nu e nimeni în palat.
Curg lacrimile piticului Pim înapoi.
Nu-i numai ăsta motivul.
Timpul va fi indignat.

Dacă nu ne auzim noi,
Cine vrei să ne-audă?

Uitare. Uitare absolută.
Ultimul trofeu.

În oglindă, mereu,
Avem două capete.

Sângele aleargă să capete
Bijuterii și răsad.

Ce de pietre-am cărat!

Și-n palat nu era nimeni.

Acel noroi veșnic...

Paparudă-rudă,
Vino și le udă.

Uitare. Uitare absolută.