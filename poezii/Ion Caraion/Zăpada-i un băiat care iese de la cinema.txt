Zăpada-i un băiat care iese de la cinema 
cu părul vâlvoi și vede o fată 
râzând nimănui
Zăpada-i un cal pe care sări, cu care sui 
în cer. Hoinărești la-ntâmplare 
– și iată-și trimite (zăpada ninge invers) 
nu știu cine, un vers 
o clepsidră... Ai ochii închiși.
Băiatul și fata umblă pe acoperiș.
Dascăl de mirare la mirare la păsări obosite, 
ziua se taie-n două, în trei – 
ca o mână de chei 
la o mie de case.
Acoperișul miroase 
a țăndări? a lună? a vite?