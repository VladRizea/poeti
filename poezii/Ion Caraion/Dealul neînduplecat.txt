parisul e un ambalaj al mirării 
ți-ar picura umerii ca stropii de tuș ai nopții dansând 
parisul e pisica dimineții aceleia cu piciorul în ghips 
ți-aș lua gura și-aș lipi-o de lună c-un colier de paradigme 
parisul e scaunul electric al viitorului 
ți-aș întinde părul pe iarbă și m-ar năvăli apele 
parisul e-o torpilă vagabondând în disperare 
ți-ar aluneca pleoapele-n fântână și m-aș auzi strigându-te 

ați cinat cu crima ați cinat cu crima ați  cinat cu crima