Târâș ca dezertorii, julindu-se la frunte, 
de două zile luna se cațără pe munte.
Spre umerii de gheață ai Alpilor, cu pliscul 
de trăsnet vulturi hulpavi sparg oasele și discul 
și platoșa acestui zurliu de cascador.
Sau carnea lui nu nu-i carne, sau rănile nu-l dor, 
că urcă mai departe... Când o s-ajungă-n vârf, 
va să-și decearnă Pluto argintul unui stârv.
Din fundul mării temple excentric taciturne 
înfășură abisul ca brâul unei urne.