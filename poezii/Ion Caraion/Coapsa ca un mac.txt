să vrei să pierzi și să știi să pierzi 
altminteri cum?
voluptatea eșecului este egală cu dumnezeu 
și noi trăncănim despre mâine despre mâine despre...
au venit cu roțile și cu caii în grijile noastre 
primăvara nu lăsa ca să i se deschidă genunchii 
i-auzi-mi pașii ca niște trupe-n colonii 
râul e tubul care fluieră pe sub fagi 
se depune o coroană de trucuri și conuri 
toamnele au mănuși care se cheamă balade 
zgomotul ca femeie dansează pe buzele unei prăpăstii 
cu ieșire la mare 
din pletele lor a făcut vântul hamuri și ține-n hățuri 
turma de argint a fecioarei 
se depune o coroană de șoareci și șoapte 
faleza va fi coapsa ca un mac a nălucii