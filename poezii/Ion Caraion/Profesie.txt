eram cel mai orb dintre iezi
și aruncătorul de cuțite a aflat
domnule scamator dumneavoastră sunteți un scamator adevărat?
da, da, dar să vezi…
eram cel mai orb dintre iezi 

și de la început am simțit
cocoși tulburi de sânge împroșcând fără creste
dar mai ia păpușarul de unde nu este!
ucisese și fugea și fugea travestit
într-o altă iscusință și iedu-a murit

la ora asta nu e nimeni acasă
râul ia masa pe mal
domnule, desenați-mi o masă!
doamnă, desenați-mi un cal!