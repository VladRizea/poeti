Luna desenează brațe. Iepurii și câinii 
împart botanica odată cu părul iubitelor.
Ascensoarele albe – case albe – fete albe 
ca-n logodnele pâinii din antologia cuțitelor.

Coclește sărutul. Se-neacă bazinele. 
În cămașa de noapte a fiecărei femei 
înoată o pasăre. Șarpele sumbru 
intră luluind între ierburile ei.

La expediția cerbului, negrese linșate pavoazează orașul, dospind fără pâsle sub conici bureți de singurătate, c-o ciuruită licoare de argint umed și vâsle.

Scoici lungi ca o mitră 9în semnul sinucigașilor) 
înoată prin vegetale necoapte 
– și savantul care a cumpărat un tren de pânză 
asasinează, asasinează păsările din cămașa de noapte…