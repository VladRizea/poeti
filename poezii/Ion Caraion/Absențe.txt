Zăpada asta multă și bolnavă 
ca o batistă albă în șorțuri de otravă 
va putrezi la geamuri și va rămâne-acolo: 
o nouă canțonetă sau poate un tremolo...
Vor sparge anii apoi lumina ca de ațe; 
femeile iubite nu le-om strânge-n brațe, 
n-o să mai bem pojarul obrajilor de ceară.
Târziu, în altă parte, va crește altă seară 
târziu... cât o pădure în care dorm uitate 
femeile iubite, femeile plecate.