Ca un lucru vechi, pendula stricată, 
în amintirea lui de când era mânz, 
calul a obosit și cată 
o priveliște care a fost, 
un peisaj strâns 
între dealuri și râu. Nici râu din dealuri 
împrejur acum. Nici mori de vânt.
Întors din timp, întors din idealuri.
Galben de soare-și numără dinții 
care nu mai sunt.
Încet-încet vremea s-a prefăcut și încă 
nu termină să se prefacă 
în ceva care nu se bea, 
nu se mănâncă, 
nu se miră, nu se-nțelege, nu se-ntâmplă, 
nu se joacă.
Într-o băltoacă.