mă uit în păsări 
ploaia se uită în crivăț 
mă uit în soare 
clatină-te rapiță 
a ruginit pipirigul 
semănăm gheață 
a fi ateu e o deznădejde 
ploile vântul și soarele amestecă 
morții 
scutur lopata 
până la picioare 
am răni pe picioare 
mă aplec 
iau bulgărul 
și-l fărm între degete 
țărâna curge în eternitate 
la rândul meu 
netrebnic și absent 
amestec morții 

noroiul se usucă pe mine