A nins din vocabular primăvara la iarmaroc 
rămase printre crengi ca fulgii de zăpadă
cuvintele-agățate încep să cadă 
– e baroc și grotesc – 
unele peste altele. Ori fug. Ori tușesc...
Un iepure mănâncă morcovi în vitrină.
Pe Tamisa noaptea o streină 
zvârle tot ce are pe ea și-n poșetă, 
apoi râde și repetă, apoi cască și repetă 
o poezie, două. La a treia, plânge.
Sau își numără degetele. Degetele, zilele.
Liliecii ies din buzunarele nopții ca proiectilele: 
fiindcă mâine-i duminică iar negustorii închid 
până la și după prânz, 
ei se-aprovizionează din vreme cu insecte, cu sânge.

Numai întunericul e lichid, lichid, lichid 
și se prelinge pe conturul sinucigașilor strâns