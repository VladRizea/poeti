Broască ori șarpe?
Șarpele înghite broasca.
Labe și pene sar pe 
rânișul apelor. Un vas ca 
o nălucă vâslește la deal.
De ce-o fi mergând mai repede râul 
decât un cal?
Corăbii prin grâul 
undelor pleacă la carnaval.
Pleacă de-a dura dealurile cu totul.
Păsările forfoteau pe botul 
continentul, seara.
Culorile umplură cerul cu făpturi 
bosumflate cum e ceara 
dată în clocot. Iei sau furi 
din fugă o mână de munți, iar pe 
umerii lumii coboară o mască.
Șarpe ori șarpe?
Broasca iese din șarpe.