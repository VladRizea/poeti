Curgi, Dumnezeule, curgi infinit.
Din viitorul tău vin verzile nave.
Strămoșii mei, când te căutau în ceasloave, 
simțeau că ești, dar  nu te-au găsit.

Urâți ca rădăcinile urâte, 
zgâriau schițe pentru Picasso cu un silex;
Dumnezeule, tu nici nu-ți închipui 
din câte fântâni te-au cules ei cu găleata, 
ca să te bea vitele cu bot cald.
Când se termină apa, se termină și chipul lor.
Începea visul.