prundul se trezea derbedeu, 
din piatră în piatră,
viitorul vine mereu
și te latră.

zile ca leșia…
să nu se spaie
(așa o găsise plângând) 
i-a mutat plânsul în altă odaie,
blând
mobilizând cu el inerția

trupul halucinantei plin de figuri geometrice se dezagrega 

– ia scoate tu o sferă!
scotea 
– așa vezi? 
– ia scoate un trapez!
– arată domnului piramida!
hă-hă două arată 
– și conul! bine 
– râzi de mine? 
– ba deloc.  
– și bamele! și paralelogramele! 
bravo… ce mingi… ia loc 
ia loc 

pălămida 
închipuirii țopăi pe tavan. 

prundul va-mbătrâni golan 

ca o verigă de cupru, ca o za 
trupul halucinantei se dezagrega.