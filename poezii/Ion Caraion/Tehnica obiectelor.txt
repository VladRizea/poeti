iar ne deșteptăm
iar ne îmbrăcăm
iar intrăm în scenă
din toți pantalonii ies toate picioarele
spectacole ! spectacole !
toate rolurile s-au jucat
să se aprindă luminile
stăm în vorbe ca-n cătușe
să vină rolurile care nu s-au boit încă
perdelele dorm în amanți, bicicletele dorm în picioare,
iarba doarme în cai
ce-aveau de spus ? ce n-au spus încă ?
termină, păpușarule, termină !
nu mai am auz pentru nici o întrebare
toate lanțurile au zornăit pentru totdeauna
sub adevărul plecat
iar ne deșteptăm iar ne îmbrăcăm
să mergem, dar să nu ajungem…

nimic nespurcat