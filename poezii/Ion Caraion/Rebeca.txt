Două spectre mute ca doi vornici 
și-una goală – plină de tuleie.
Beam toți trei în fundul unei grote.
Ea vorbea mult, tu tăceai mult.

Șerpii umbrei șovăie pe ziduri – 
și-i spunea Rebeca... Da... Rebeca...
Și-am chemat-o blând la masa noastră: 
părul negru-i gâlgâia în noapte.

Gata parcă viața să-și încheie, 
ne-a privit cu ochi de disperată.
Lujer mic, de smoală, cu dinți hulpavi.
Curge sânge din inima mea și râd.

Sfeșnice de-argilă-ardeau pe masă 
creanga lumii fumega-n pahare, 
beam  toți trei în grota-ntunecoasă 
și-i spunea Rebeca... mi se pare.