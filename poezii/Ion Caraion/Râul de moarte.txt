Tulburate drumuri ne cer.
Apă, foc, pământ, cer.

Stihie cu stihie. Și scorii.
Bună seara, lujerul florii!

Nou-i vechi și vechiu-i nou.
Dăm de-a dura o roată și-un ou.

Spate-n spate, să nu cadă, 
trecător cu umbra pe zăpadă 

– om și umbră vin din hău.
Poate-un pas bun. Poate unul rău.

Sau adunat copacii 
ca să facă umbră vacii.

La poalele pădurii 
deapănă lotrii și furii 

un lapte ciudat. În ciubere 
se-adună spuma, să zbiere.

Știi un lucru? L-am știut.
Viitorul a trecut.

Câte regate cuprinde un cal?
S-au adunat mal cu mal, 

să-mpiedice râul. Râul de moarte.
Apa curge mai departe.

Ca timpul. Ca norii
Bună seara, laptele florii.