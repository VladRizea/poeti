Fugiți de aici fugiți din ei
fugiți din țipetele și nopțile din oasele și zilele
pâinii de toate drumurile

e apă 
e tăcere 
e întrebare

lumânările pomului
milenii și ere de sânge-amestecat
soare ud

umblet fără suflet 
ancore fără peisaj 
case fără oameni 
oameni fără oameni

cel din care picură
cel în care te înțepi
cel cu limba cel cu limba cel cu mâinile cel cu ochii legați

câte gesturi nu poate face un om! 
cel ce va copia mere și năluci…

haosul s-a recuibărit în nervii pământului 
nechează o scroafă grohăie o iapă 
materia se reașează-n duh

și e zgomot în suflete