Pe zidurile Ierihonului ierburile crescuseră înalte 
ca extazul
niște lipsă de sânge umple lampadarele de infinit 
Li-Tai-Pe coborâse sub apă să ia luna…
Byron înfrunzind la Misolonghi 
o liră deshidratată Giordano Bruno pe rug 
Dante și Ovidiu împart absurditatea tiranilor 
c-o lingură în formă de templu 
Hõlderlin și Nerval își schimbă fantomele 
vezi Ezra Pound, America se termină în Italia…
Între tâlhărie și dragoste stă un pahar cu balade 
din care au băut Villon și Margot

Și Milton umbla orb prin paradise 
cu mâinile fiicelor lui să culeagă 
nemurirea.

Sosesc triburi de tenebre și lacrimi