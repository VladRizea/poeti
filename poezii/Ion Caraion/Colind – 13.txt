Numai drum, și drum, și drum e.
Ninge-n vale, ninge-n lume,
Ninge-n calea magilor,
Ninge-n țara fragilor.
Îngeri mugurind pe lire,
Peste brazi și-n amintire,
Peste vise, peste fire,
Cu Iisusul de iubire;
Cu-un Iisus mai sus ca luna
Care spulberă minciuna;
Cu-un Iisus mai dalb ca dalba
Slavă care-și saltă salba.

La fereastră ori la clanță,
Lerui, cântec de speranță!
La mânerul ușii voastre,
La urechea nopții-albastre,
La ușorul dintre glastre,
Lerui-ler, tării și astre!