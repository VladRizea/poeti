Pe harta asta gravă ca o filă 
din norduri epopeice și-opal 
a-ncremenit, în brațe, o sibilă 
cu un copil ilogic și banal.

La matineul unor poze mincinoase, 
păpușile din colț au mâna ruptă, 
zăpada presărată-n galantar miroase
Și Don Quijote cu capu-n jos se luptă.

Funebra-nmormântare prea jilavă 
ne-a tremurat cândva în gând. Acum ne doare. 
– Poate sosim dintr-o întoarcere bolnavă. 
– Poate plecam flămânzi goi de soare.