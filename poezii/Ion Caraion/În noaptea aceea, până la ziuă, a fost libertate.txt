poftim pachetul acesta sfios de lumini sau 
scheletele sării despărțind 
principiul de convulsii cum desparte 
sabia, viața de așteptare 
circumvoluțiunile șerpilor de instinctele 
păstrate-n teoreme 

concert de indignări 

clipele fac disciplină afișează excese 
corup relicvarii 

iscai fluturi de noapte și o pisică 
dansa pe marmora 
după-amiezii iar culoarul unde 
legănau anexele (ca două 
colivii de porumbel) ale păianjenilor 
confunda inaugural 
emisarii sforile cleștii și caschetele 

părinții tristeții 
transportă boicoturi și cereale sălbatice 

nimeni nu se spânzură din pură curiozitate