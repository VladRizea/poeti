Simte-n ea crescând un ou 
de la roșul cocoșel.
Nu se poate prin ecou.
Deși tânăr, și pe el 
pe-ndelete l-a-nvățat.
El se plimbă-n lung și-n lat 
curtea-ntreagă printre frați 
și visează transportați.
Azi în cer, mâine-n stufat.
Ca mai mare, luând un hap 
sau un piept adânc de aer, 
când și când cu dulce vaier, 
ea dă ochii peste cap.
Stil romantic și tandrețe – 
de la coadă, în umbrelă 
ridicând o parte mică 
(paralel și paralelă) 
care-nseamnă va să zică 
două-ori două: patru bețe.
Iar când roșul vrea mai iute, 
se și-apleacă să-l ajute.