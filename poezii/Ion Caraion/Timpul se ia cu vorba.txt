Timpul se ia cu vorba și cu furnicile
Soarele a venit pe faleză 
cu ghitara
Parașuta lunii într-o gară japoneză 
vara
Nu știu care domnișoară 
încearcă o pălărie străină
Ți-ai amintit niște fragmente aztece 
de vas
Nu știu ce pas 
oprit pe hartă ca un rest vag de amforă
Poate că nu ăsta-i cuvântul
Nu știu care baston din vitrină 
înțepând sec, din oră în oră, 
taifunul și flota gata să se-nece
Parașuta lunii pe care-o luase vântul...