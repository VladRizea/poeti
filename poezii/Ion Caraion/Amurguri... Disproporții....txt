Amurguri... Disproporții...
O umbră e mai mare. Un munte e mai mic.
Și Iov, în stânga porții, pe un polog de paie,
N-aude, dacă-l strig.

A asurzit pământul întreg și este orb,
Parabola, comerțul și omorul
(nu-și scoate corb la corb ficații și nici ochii) 
cinează laolaltă, cu-aceeași cupă sorb
și poartă-aceleași rochii.

Simbolul a murit. Ostatec împușcat, 
strigoiul vremii-și mută din loc în loc sorții
ori sufletul coclit, prin care paște vidul.

Amurguri... Disproporții...
O umbră e mai mare.