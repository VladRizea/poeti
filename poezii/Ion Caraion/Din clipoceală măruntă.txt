Din clipoceala măruntă a sexului tău 
ațâțat 
prelinge o înserare halucinantă

marea cânta dintr-o păpușă
sau – iarna –
din alte obiecte
ca oarbele

tu n-ai avut niciodată părul roșu
tu ai avut maci și opium

frământându-mă-n copitele tale de iapă tânără
femeie cu păr roșu, ale cărei nări
le întărâtă vântul
ale cărei coapse 
le-ntărât eu 
pe crupa căreia
încalecă o rumenă tăcere 
profetică