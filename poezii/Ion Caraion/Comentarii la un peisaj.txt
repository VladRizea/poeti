Ciosvârta de crivini culcată-n nămoale
Împrăștie limpezi chimvale pe unde,
Dar spintecă șesul nuanțele-afunde
Când plopii și-astupă picioarele goale.

Pântecu-n bozii năvalnic se-mbuibă,
Șuvițe de lapte i-mprejmuie-obrazul;
Asemenea se-ndoaie sărutul, grumazul
Iar seara o mulge un fum și o scuipă.

Și totuși mai joacă lumina prin toamne,
Mesteceni răsar din clavire la hanuri.
Vărsată-i căruța averilor, Doamne –
Miroase a votcă, și-a stepă, și-a lanțuri…

Treziții mei paltini cu hangeri de sigă
Adulmecă somnul pădurii, opac. 
– Dar scade ecoul întors în copac 
și cruzii voievozi putrezesc în taigă.