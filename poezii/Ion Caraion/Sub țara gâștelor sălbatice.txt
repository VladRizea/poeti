cu o vorbă deschizi o țară 
frunzele sună metalic 
polonia e un colaj de obloane 
ca buclele dispărutelor de la auschwitz manechinele-n furouri 
ce hemoragie blondă 
și dacă tot ce-nțeleg n-ar fi decât panica 
birkenau e un pieptene cu dinții pierduți 
carusel manej montaj de tragedii 
doar câțiva s-au întors cu ligheanul acasă 
și dacă tot ce înțeleg n-ar fi de neschimbat... 
frunzele sună metalic