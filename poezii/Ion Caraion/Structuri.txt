Nuci sălbatice mirosind a rut 
sexele curgând ca o rășină în sirii 
clopoțeii acestor mistere care se mănâncă – 
fructele 
deschizându-se 
ciocuri de păsări și mitre 
tipare bătrâne pe care 
o pasăre un pește un șoarece și o reptilă 
țin divan 

noian de prididiri 

trimiseseră-n ochii mei atâta întuneric 
adunaseră-n pupilele voastre atâta înfricoșare 
că ochii orbeau de lumină 
gâlceavă a unor cratere de cvarț și ambiguitate 
lemnele-și desfac picioarele înăuntrul mânăstirii 
cu sfinți de împrumut pe care dorm guguștiucii 

un foșnet al umerilor înflăcăra părul