Rațiunea focului este să ardă 
rațiunea apei este să curgă 
niciodată nu va fi pace
întotdeauna o să existe foc
întotdeauna o să existe apă
rațiunea vieții e din muguri și scrum

și chiar dacă ar fi ca-ntr-o zi să dispară
tot va apare o altă apă tot va apare un alt foc
și niciodată nu va fi pace

pentru că focul pentru că apa
pentru că mugurii și scrumul
nu-s făcute să nu fie

și niciodată nu va exista pace