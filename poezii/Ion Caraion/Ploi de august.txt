Osul de aer – osul de mâl – osul de stronțiu – 
osul de sânge – osul de piatră – osul de bronz – osul de aramă 
– osul de fier – osul de uraniu – osul de... 
Din fiecare lipsea câte o parte 
fiecare avea câte o parte în plus 
și nimic nu era întreg.
Și le era tuturora frică 
de frica de a nu pierde mai mult 
sau de a se reîntâlnii – sufletește străini – 
cu cioburile lipsă.

Înțepenit în infinit, ochiul tăcerii sfredelește pustiul.

Osul de frig... osul de sârmă...
E un nebun în plus.