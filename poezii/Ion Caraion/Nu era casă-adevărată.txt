Nu era casă-adevărată casa 
n-avea pereți, n-avea acoperiș, n-avea nimic 
departe câte-o picătură de nămol pic-pic 
departe câte un bumb 
de la straie vechi 
se rupea de sus căzându-mi pe creștet 
și s-auzea coasa 
cuiva pe care nu l-am văzut 
codru-arăta veșted 
peisajul era de lut 
nicăieri nici o urmă 
perechi-perechi 
prin timpii celui de-al treilea pol 
ger uscăciune plumb și gol 

golul care nu se mai curmă