Norii — niște bureți uitați pe cer, din care glojdăie 
soarele.

Câteva ciuperci de noroi: dealurile.
Ast' noapte a plouat
și am ieșit să culeg ferigi.
Ți le trimit.
Giganți; strămoșii lor au fost arbori.
Când le-am rupt, vibrau de diamante și feciorie.
Mâine voi visa (cum vin să mi le ia îndărăt...) himerozaurii.

Părul unor femei fantastice izbi în sânge;
a vrut
să nu se prefacă în liliac.

Munții sunt cele mai mari pietre din satul bunicilor. "