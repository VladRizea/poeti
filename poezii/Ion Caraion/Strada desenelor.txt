Sub copacul acesta s-a spânzurat o fecioară.
Almatheia, capra fermecată, 
îngenunche la umbra copacului.
Zeii se fac ploi de aur, șiretlicuri și tauri.
Ei pătrund pe sub dafini 
se dau în leagăn și se-ascund 
culeg struguri și cântă.
Joacă. Îi privești.
Se privesc. Joacă.
Pe ploaie, pe arșiță, pe ninsoare.
Parcă și ținuturile din jur 
s-au făcut deodată de stofă 
și s-au trezit într-o mare 
de temple.

Oi de bumbac și oi de lână pasc în cer 
lumina evenimentelor.