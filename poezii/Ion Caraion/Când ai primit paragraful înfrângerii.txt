când ai primit paragraful înfrângerii
pâinii
scheunau îngerii
scheună câinii.

cum zvâcnesc sânii, cum se zbat
apele-ntre maluri, băietanii
din câte țâșnește-și adună
salturile, în ce treapăd
aleargă unele după altele contrariile
și anotimpurile și regnurile
fel de fel de gângănii, de culori
fierb, se mușcă, împroașcă
peștii sfâșie apa, vulturii sfâșie cerul
un crocodil, un tigru, țipetele
atâtor soiuri de viață și de moarte
înțepând...

toată lumea e tânără 
afară de Dumnezeu.