Nici un rost nu-și mai afla noimă.
Îmburuieniseră toate semințele pământului.
La fiecare uitându-te, puteai vedea apropiat 
moartea plutindu-i deasupra capului.
Ca un furuncul gata să spargă, 
nebunia pândea în anotimp.

După ce cu adevărat nu mai aveam nimic, 
devenii fără margini de liber.
Dar pentru asta mi-a trebuit o firidă.
Apoi arlechinii au avut azurul aproape.

Ca un găinaț de pasăre pe-o statuie, 
toamna e plină de tristețe și lestrygoni.

Abia acum înțeleg nebunia și lacrimile.