Am crengi pe mine și îngeri 
de melancolii încâlcite. E-o ninsoare 
teribilă.
Amintirile mele, lăsați-mă singur!
Niciodată nu mi-a fost mai cald.
Niciodată nu mi-a fost mai frig.
Se-ndeasă timpul
Îmi linge sufletele, îmi ia lingurile 
care mâncau ninsoare 
dintr-o păstaie răstignită.
Teribilă noapte și fără nici o iesle…
Lumină. Nebună lumină.
Cu genunchi ca o legătură de ridichi de lună, 
o țărancă 
se uită la peruca de gheață a regilor verzi 
și clămpăne. Se îndeasă timpul.
Lăsați-mă, lăsați-mă, lăsați-mă singur!