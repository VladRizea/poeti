Cu agonia și rănile.
Unul după o ușă, altul după cealaltă ușă.
Azi nu știu cine sunt.
Să pui roua la fiert... Care-i nebunul?
Pipăim infinituri. Superbe portrete ale dezamăgirii.
Dei Piombi.
Plumbul nu glumește cu nimeni.
Ei – paznicii. Eu – nopțile.
Omenirea e înconjurată de ziduri de frică.
Am întâlnit îndoiala. Mi-ascundeau cărțile.
Violenți în numele blândeții; mincinoși în numele adevărului.
Nimic nu trebuie ascuns.
Din ei lipsește libertatea. Pe-a mea n-o îndură.
Râvnit unde n-ajunsesem, visat de unde plecam – 
când am înțeles că nu trebuie să te mai întorci niciodată nicăieri, 

înțelegerea mea era urca pe rug.