Ca un sânge alb și zdrențuit 
ne jucam de-a șarpele 
morții mei n-au murit... nu vor muri niciodată

Am să mă sărut cu plânsul 
și-am să mă dau huța-n lacrimi

Făclia lua forma unei femei care se scaldă

Neliniște caldă 
zăpadă puțină... Meschinării...

Ne-am lăsat coiful în întrebări colorate, 
melancolie citadină – 
și coiful coclește-n grădină 
încolăcit printre sâmburii focului...

Atât se mai poate...