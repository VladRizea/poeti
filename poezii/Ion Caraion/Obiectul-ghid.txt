un ochi mare ca o smochină fanată 
schelete la rând răsărite-n viitorul 
dublului nud agonic var 
apropiere care ne-alungă 
triunghiuri în dezordine  
ochiul un triunghi 
încheietura cotului, altul 
tibia triunghi 
triunghiuri  umeri crupele 
fața triunghi 
mă bârfesc sânii 
sânul drept ca o farfurie lipită 
cu sâmburi ascunși sub octogonul masacrelor 
brațul stâng deprimant la infinit 
colț de rinocer, sânul stâng umărul inimii 

și-amăgirea din această copită 
spirală acasă la cine 
e acuma deșert și turmă 
de mistere sterpe?