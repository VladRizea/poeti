Acolo în pădure, fusese urât: 
multe jivine, mult instinct,
beznă, umezeală, nesiguranță, înapoiere
Aici, în urât, era pădure: 
multe instincte, multă jivină, 
umezeală, înapoiere, întuneric, nesiguranță
Pe-atunci amenajam spațiul și timpul 
ca să desăvârșim în lume aparența că are sens 
mersul în două picioare.
Amenajam acum picioarele, ca să aibă sens 
iluzia că desăvârșim în lume 
timpul și spațiul.

Timpul și spațiul rămăseseră cu florile 
florile nu rămân cu ele.