Am lăsat grija culorii galbene în seama copacului sur 
și grija păsării albastre în ochiul mării verzi.
Aveam un suflet căzător.
Și i-am făcut loc norului în tăcere 
cum faci loc pâinii în foame.
Trupul nopții de-mi va fi ca un fum...

Nu întreb colbul. Nu întreb lampa.

A fost demult seară.

Copacul își dă drumul în fântână.
Și e lume... Așteaptă... Înec de lume...

Sunt bumerang.
Tărâm fără.

Un cal paște culoarea poveștii. Ori timpul necredinței.