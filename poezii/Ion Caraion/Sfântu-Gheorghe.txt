Măreț obosită, Dunărea intră în mare 
dulcele împreunându-se cu amarul. 
Zgomot nu este. Ecou nu este.
Gesturile dispar.
Un fâșâit leșiatic doar, de mătase răgușită.
Pescarii miroseau a tutunul pe care-l fumau, a garizi și a durere.
Nițel curioasă și nițel bleagă – 
luna se împiedică pe țărm de o vedenie.
Ca-n echinox.

Mai păstram pe buze gust de rujincăne.
Mai păstram în palme mireasmă de strugurele-ursului.