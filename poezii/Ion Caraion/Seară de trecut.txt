Să vii din țara și timpul în care 
nu știau ce să facă 
zeii cu puterea și zeițele cu frumusețea

În toate graiurile umblă piersici: 
oasele cu semințele

luna întinerea în mijlocul tutunului
și-ntinereau
pietrele

străine mese
laptele spaimei în patru cupe
la patru ferestre

Dar primăvara e primăvară!

Și scutece, scutece, scutece 
de scrum, de cutremur 

copilul dinăuntru lipește-ntreruperile 
dintre rouă și vreme