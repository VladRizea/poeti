Pădurile cu trunchiul brusc și lăptos 
cu sânii de fată mare dar bună 
ne sărută frunțile negre de os 
acoperit cu piele și lună.

Ne suim la cer din mormânt.
Oamenii umblă triști prin noroi.
De sub zăpadă-un țurloi 
miroase-a rugini vechi și-a pământ.

Nu vedeți? Drumul parcă are praf cu urzici 
și soarele – dac-ar mai fi soare – ar frige în răni 
ca-n fereastră.  
– Noi, când trecem dimineața cu caii pe aici, 
ne-așteaptă în gât mitraliere și renii din tundre, în țeastă. 

Câteva rafale… Vinul ne urcă în piept viermănos, 
zgârâie tăcerile ciung.
Pădurile cu trunchiul brusc și lăptos, 
ca sânii de fată mare, ne-mpung.  

– Bună-dimineața, călători neștiuți!
Reflectoarele străbat nopțile. Copacii se închină.
Ia-ți, suflete, seara și du-ți 
steaua ta polară, până s-o face lumină…