Ciudate obiecte pe țărm auster 
mângâiau dimineața cocotierul trecut – 
câteodată, câteodată pe cer 
mi se pare că văd omul cu care m-am bătut

Nara lui marină, văz neadevărat, 
răscolea echipajul vapoarelor plecat 
în expediții nebune pe ape de mări 
încărcate cu adânc și miraj până-n zări 

cerul peste valuri limpede albește.
Când își scoate pălăria, șmecherește, 
și se uita cu jind la câte un marinar mai tânăr,
sufletul mirosea a toate culorile

se-mbăta marea, își ura marinarul surorile,
dar el le da bani și alcool
le netezea urmele albe ale moalelui gol
și-n flaute nude, voluptuos flagel,
îi chema noaptea să se culce cu el

Ochi mișei 
nămol și clei
rece val
tors oval,
coapsă, coapsa plită
nehermafrodită

Calcă pe nisip ca o panică 
legănat… legănat… (
la 16 ani îl părăsise  artista: – 
de-atunci făcea dragoste cu uneltele 
și primăvara, primăvara uneori piratul înnebunea lent)
Acum are o bubă pe frunte, sex și ceramică, 
pe care o șterge batista, din ce în ce mai absent…