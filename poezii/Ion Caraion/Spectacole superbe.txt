dumnezeu se-aude greu

totuși fuseseră niște fapte:
șase, șapte...
ține-ți pierderile sub control și părul pieptănat
șoaptele scriu în nisip cu alte alfabete
ce fac ai tăi?
ai tăi? ale tale?
ce fac obrajii stelelor care picurau la geam.
dar incoruptibilii
ochi ai copiilor cu palmele-ntinse?

în câțiva ani vor fi pe lume spectacole superbe
morții mei n-au murit
nu vor muri niciodată

am această presimțire...

ce caligrafie complexă și simplă
mersul pe ouă