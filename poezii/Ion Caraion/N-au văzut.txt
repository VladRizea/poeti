luați și mâncați acesta sunt eu 
țurțuri de sânge-nghețat la gâtul serii 
sonorele agrafe ale păunilor izbucnind 
pe fulare de amurg 
în sufletul lumii s-a gătit întuneric 
muguri excitați clevetesc 
din buricul deschis ca o pleoapă deasupra verzilor 
palpitații oraculare 
faceți aceasta în numele meu!
din paharul căzut ca o monedă-n palma singurătății 

n-au văzut ei pentru ei 

cine mă deschide închide 
un copil ca o sonerie la gâtul spaimei