Mi-era dragă, fiindcă era simplă 
și era simplă, fiindcă nu era proastă 
însă m-a iubit proasta aceea, m-a iubit 
ca pe copilul, ca pe amantul, ca pe soțul 
și ca pe fratele ei – 
ca însăși pe sine, de parcă
(de n-ar fi fost ea însăși femeie) 
nu s-ar fi îndoit o clipă
că ar fi avut – ca bărbat – chipul
firea
năravurile, patima,
furtunile, îndemânările
și sângele meu
în care înotam zilnic amândoi
până departe
(la nume și străbuni 
la prispele mării și ale infinitului 
e una cu pielea de genunchi...)

E corabia fără pânze 
potopul – veșnic potopul 
și nemântuirea

Am ancorat o singură dată 
ne-am despărțit și-am dispărut
Apele s-au retras 
din nou era lut 
și-n lut: nimic

Insula aceea: ca izgonirea din rai