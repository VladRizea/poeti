Paralel, paralelă
Buzunarul în chip de umbrelă
Peretele cu fața la spate
Păpușa cu fața la perete
Ieri Azi Mâine
O plantă și-un câine
Un telefon și un sân
Hârtii, tablete
Mănușile de pe frontieră 
Praful de pe noptieră
Cel mai tânăr era cel mai bătrân
La fereastră porumbeii păcii
La colț informatorul poliției
Secol fragil
O minciună în uniformă
Altă minciună-n civil
Și scaunul cu picioarele-n sus.