Este obiceiul ochilor să nu uite.
Lumina își încordase arcul până la obârșiile mirajului.
C-o boțească frumusețe, 
drumul se strecura printre niște spoieli de păduri.
Bărbați și femei cu părul aprins ca flacăra 
căutau învierile lui în văzduh.
Zamolxe nu mai era nici el nicăieri.
Tăiate: capul și mâna regelui dac 
plecaseră.

Pietrele ne șoptesc vorbele pe care 
n-au avut timp ei să ni le vorbească.
Este obiceiul inimii să tresară la întâlnirea cu morții.
C-o hoțească frumusețe, 
pădurile aproape că intră în case.