am fost la întâlnirea fără corp 
am umbrit jertfa adăpătorilor de orale 
pe talismanele pierzaniei răsturnat pus-am 
alte cântare plumb cântător giruete 
cu care se hărțuie marea cu care vântul 
toacă pâlcurile bețelor de păstârnac 
retezate străine degete 
cumpănă a metalelor necolorate și a culorilor 
vegetal-metalice apă care deapănă 
lăncii și râturi și vag roșietice 
bulbucături germinând vârtelnițe 
de argint și mărgean fraged 
subțiimile siniliu murdare un 
alb-gălbui pământ găurit de idoli pământul 
descântecelor, nefăgăduinței piezișul 
cârlig al tartarului 

suntem făcuți din toate zilele vieții noastre 
venim 
înaintea vrăjitoarelor ca pe tava lui irod 
excitația petelor salomeia se-mbracă zvârlind 
cu-ngânătoare șuvițe