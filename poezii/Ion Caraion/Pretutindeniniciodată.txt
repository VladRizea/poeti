... iar omul, un om care umbla în bărbie
(Vorbiți ca niște geamantane. Ce parcă 
plecăm undeva?) Omul acela adie 
über allnie... și n-o să se mai întoarcă.

Botezată fu pâcla de o mie de ori 
(murise calul sub el, în cer ziua murise) 
apa-i colorată și plină de flori – 
unde-au pierit meduzele, de-atuncea-s abise...

O! tot compotul de măști la care n-a supt 
nici leatul, nici umbra, nici șoapta... 
drumul merge înainte și singur și rupt.
Mortul a luat-o la dreapta.

Voi, nimburi! voi, nimburi! voi, nimburi 
de care doar pulberea trece – 
vraiște la care mă-mbăt...
Mortul a luat-o-nainte, drumul fuge-ndărăt 
sec, tulbure, straniu, repede, rece.

O, cel mai greu timp dintre timpuri, 
cea mai grea amprentă!
Un os de copil, un cerc, o absentă 
sintagmă rămasă-n omăt...

Patetice schimburi, patetice schimburi