Pământul tău e cer, 
țară cu fiecare sărut mai frumoasă.
Totul a fost puternic – dezolare, speranță 
pururi trăim sub un cer încercat.

Permanența noastră: omenia.
Adevărul nostru: permanența.
N-am făgăduit nimănui niciodată pământul acesta.
Pe noi ne veți găsi tot aici și peste 20 000 de ani 
tot aici soarele va vorbi cu munții și apele
aceleași lucruri și locuri vor nedumeri popoarele umbrei
multe seminții vor pietrui popoarele noastre cu oasă.

De partea cealaltă a gunoiului de vorbe, 
părinții noștri ne meniră libertății. 

N-am făgăduit nimănui niciodată destinul.