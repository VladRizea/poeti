De ce-ți sângeră sabia și-atât de urât, 
Edward, Edward, 
picură sângele din ea? Oare cât 
de trist și de ce ești azi așa mut, O!?
O! șoimul cel sprinten mi l-am omorât, 
mamă, mamă;
O! șoimul cel drag mi-am ucis, doar atât 
și nu mai am altul, atât am avut, O!

Sângele șoimului tău niciodat′;
Edward, Edward, 
n-a fost de un roșu așa de-nnorat, 
băiatul meu drag, ascultă ce-ți spun, O! 

O, mi-am ucis armăsarul meu roib înspicat, 
mamă, mamă, 
armăsarul cel roib înspicat l-am tăiat, 
ce-atât de frumos era și de bun, O!

Dimpotrivă, bătrân ți-era armăsarul,
Edward, Edward, 
iar grajdul ți-i plin, nu-i duce amarul, 
ci spune-mi ce poate să fie cu tine, O!

O! Pe tatăl meu, orbul, l-am ucis ca tâlharul,
mamă ,mamă, 
pe tatăl meu însumi l-am ucis ca tâlharul, 
vai mie și jale că pământul mă ține, O!?

Și ca să-ți răscumperi păcatul greu, oare
Edward, Edward, 
oare la care pedeapsă sub soare, 
fiul meu scump te-ai gândit, O!?

Spre corabie pașii mi-ndrept și spre mare, 
mamă, mamă; 
pașii spre mare mi-i duc să mă care 
mările-n larguri ca pe-un urgisit, O! 

De turnuri și casă, de-averea întreagă, 
Edward, Edward, 
ce-atât de arătoase-s, o! ce-o să se-aleagă?
de-avutul tău tot, O!?

O! Le las putrezirii, vreau doagă cu doagă, 
mamă, mamă, 
în urmă-mi să cadă, să crească pârloagă, 
aici niciodată să mai vin n-am să pot, O!

La prunci și nevastă, vreun capăt de ață,
Edward, Edward, 
nimic nu le lași, decât lună și ceață, 
când pleci peste mări și cutreieri holtei, O!

O! Lumea întreagă – să cerșească în viață 
mamă, mamă, 
le las lumea întreagă – (cine-o știe, învață!),
căci n-au să-i mai vadă nicicând ochii mei, O!

Și mumă-ti scumpe, ia spune-mi, pe lume, 
Edward, Edward, 
ce-i lași tu scumpei tale inimi și mume, 
vorbește-mi acum, fiule iubit, O!?

O! Blestemul iadului ca pe-o smoală în spume 
mamă, mamă; 
să-l porți după mine de-a pururi pe lume 
că-așa m-ai sfătuit, O!