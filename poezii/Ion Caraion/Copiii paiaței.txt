s-a oprit din mâncat
îi venea greață
voi ce faceți cu noi?
privea la viermii cei albi din farfurie 
privi spre perete gunoi 
închise ochii 
pasărea soarelui zbura cu o fată în plisc 
și se tăia în baloane 
prinse și el unul 
dar balonul plesni și curseră pete 
apoi a plecat soarele

afară 
lumina încăpuse pe mâinile vântului
își aminti că a lăsat acolo
abia începuți
tăițeii pe masă că trecuse
cineva
prin dreptul ferestrei
nebuna vorbea cu mânerul ușii
cu coada măturii

el vorbea cu
în sfârșit –
ce mai conta cu cine? ocoli 
fluviul

atâta cantitate de muzică!

lucrurile își pierdeau conturul   
materia căpăta libertăți haotice
totul i se năzări albicios și moale
zăpada
se făcuse ca o peltea

și a trecut multă vreme
din picioarele unuia în picioarele altuia