Acoperișul în stare de șopârlă 
dispăru prin ieșirea la mare și intrarea la apă
a fetelor cu pantofi de urlet un grupuscul funebru
țopăia prin orașe de nichel exaltând
șezutul filozofiei
de la volan
ce singurătate animală ce cocoși cocoșați ce vapoare în bernă
la volan
când e week-end stăm goi toți ne uită
vai! umpli cu scandal un columbarium
aduci cu tine retroversiunea migrațiilor
pe la noi nu vine nimeni dumineca
și-n toate țările plouă și morții
se caută unii pe alții
ca viermii noi, nu, nu grotă cu ibiși de lux
avocați în alb – necunoscutul
fraternizează cu braconierii și debarcă declin