Ne dușmăneam, când nu-ncepuse-adâncul 
bătut să fie cu nămeți de drugă. 
Să calce-abia-ndrăznind, scălda-adâncul – 
de după cruci, minciuna… Și pe fugă.
Darmite-acum, sub umbrele ori botul 
singurătății mari vâslind pe-afară?
Când încă hanța care-mbracă totul 
putea să cadă, a putut să piară;

când încă mai puteam – chirnogi pe steaguri – 
măcar din mers, măcar din șiretlicuri,
că-i dăm simțiri cârpele-n vileaguri,
ne-am gâlcevit în viață pe nimicuri…

Pe cine, bleg, mai mult să-l preocupe, 
ce-a vrut să-nsemne-ntoarcerea din noapte, 
de-aici încolo? Răsturnate-n lupe, 
veninuri noi dau vremurilor lapte. 

Vorbesc doar unii… Bulgării ascultă… 
în destrămarea lumii-acum întreagă, 
pe-a cui balanță inima-i mai multă – 
o să se-ndese dracul să-nțeleagă?