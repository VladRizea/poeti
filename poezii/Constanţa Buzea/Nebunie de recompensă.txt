începe toamna dulcele meu somn
putem spera în sănătate în esențe
și în iedera de retragere
simt vinul în surâsul tău
ca o întoarcere la înțelepciune

toamna-i o nebunie de recompensă
e ca și când ai arbora un aer cald
cum ai rămâne trist în fața unei făpturi
ce ți-este necesară

începe toamna scump îi sună pașii
pe treptele anume rezonante
ești un mister vorbești în ritm
memoria înregistrează

difuz răsuni ca un castel cu bolți
cu ce te-aș ferici dacă ți-aș spune
că te iubesc nimic nu ți-aș adăuga
deși