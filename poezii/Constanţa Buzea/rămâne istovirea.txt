când sufletul apune
urcând în cer coboară
de șase ori prin rugul
a șase munți de ceară

rămâne istovirea
albind peste fiord
ca steaua ocrotită mereu
de micul lord

rămâne istovirea
și îngerul îi pune
pe umăr șase aripi
lovind în șase strune

dând ritm de săvârșire
străvechiului acord
silabisând vâslire
la nori ce trec spre nord

adaos de splendoare
cuvintelor din pagini
rămâne istovirea
cu ochii în imagini

————————————————————-
sursa: @versurisubfloridetei