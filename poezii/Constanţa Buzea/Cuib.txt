Și cine vine singur către sine
Cu-ntreaga lumii-nsingurare vine.
Îndurerarea lui trăiește oarbă,
Vederea lui nimic nu ține minte,
Frunze și ramuri nu se fac desime,
Nepricepută-i gura lui de iarbă
Dând păsării preț de-adâncime.

Și cine vine singur, singur pleacă,
Vederea lui nimic nu ține minte,
Nici pasărea ce i s-a plâns săracă
De viața ei sălbatec de cuminte,
De moartea ei din cuibul de pe cracă.