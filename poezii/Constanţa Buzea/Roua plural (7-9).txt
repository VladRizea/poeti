7
numele vine
de foarte departe
însoțit de îngerul de la botez
el ni-l alege
nimeni de pe pămînt
n-ar face-o mai bine

8
a sta pe margini și a privi
nu înseamnă
a sta degeaba
ci a înțelege fluviul liniștit
curgând la vale plin
de înotători și înecați
seninătatea lui calmează
nevinovat e fluviul spui
și te arunci în valuri

9
pe celălalt mal
unii ajung cu barca
alții înoată repede repede
eu niciodată nu fac astfel
eu nu mă grăbesc
pentru că vis minunat visez
pentru că nu pot altfel să fiu
eu înconjur fluviul
pas punând lângă pas
de la vărsare către izvor
și înapoi spre vărsare