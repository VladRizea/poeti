Mă cere, mă naște
Și-n viață mă lasă
Colina – această genune frumoasă.

Nu știu ce se întâmplă, petreceri de taină,
Tămâia din brazi o sorb frunzele pale,
Asupra mea vine cu mâinile tale
O umbră străină în vechea ta haină.

Afară e vară – se-ntâmplă să simți
Cu sângele rece,
Cu frigul în dinți.

Ca fructele-ciorchine stau pietrele-n val.
Hotarnic e murmurul care le vine 
din morții închiși în ulcioare pe deal.

Cu cât mă despart de putere, de zile,
Câștigul se strînge-n pupile,
Închide tu ochii
Și trece-mi în somn
Cu dor, răstignitul meu domn.