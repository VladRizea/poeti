luminos ești
albul ochilor tăi
albul laptelui maria

varniță abur tocire
floarea-reginei polul
memorie ningere

ne regăsim în lentoare
stele fixe
nori ai lunii noiembrie

nisip în gură
groaza de-a nu sângera
sub fierăstrău în cariere

intrând în castel
prin crenel sufletul meu
izbucni ca o lavă

astenic
scorpion pe pagina albă
ascet în ramuri de sidef

alb printre icoane
cu ochii închiși îți sărut
genunchiul acoperit