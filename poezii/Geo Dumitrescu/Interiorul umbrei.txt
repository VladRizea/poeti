"Lucrurile sînt obositor de clare"
(Dintr-un poem mai vechi)

Întoarce-te în nevăzut, acolo
cresc metamorfice adâncituri
pe crestele iluziei ucise
de două ori. Nici Hermes n-ar vrea
despăgubiri mai dulci decât iuțeala
cu care ne desprindem, dus și-ntors:
neprihănite nimburi sângerând
sub clopote de plumb,
sub preavâscoase umbre, sângerând,
într-una sângerând, în metamorfice
adâncituri, o, iscusite Hermes!