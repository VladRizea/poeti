La patul ei trei ursitoare
Din toată lumea au venit
Să spun’o vorbă fiecare
Și fiecare a ursit:

Și una a zis, să-i zicem „Dora”
Citind în stele pe-o fereastră,
Că-i scris să placă tuturora
Și pururi să rămâie castă.

Și-a zis a doua’ntr’o părere:
„Să-i punem numele Maria,
S’aducă numai mângâiere
Și inimilor bucuria!”

„Dalila să numim copila,
Căci s-a născut pentru păcate!”
Și într-adevăr ai fost Dalila!…
— A treia doar avu dreptate.
—————————————————————-
sursa: versuri sub flori de tei