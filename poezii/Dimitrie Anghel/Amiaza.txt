E cald și lângă trunchiuri umbra treptat se face tot mai mică, 
Văzduhul tot nu se-nfioară de nici un zbor de rândunică
Și doar furnicile de-aleargă acuma fără de hodină, 
Mărgele negre sămănate pe drumuri albe de lumină.

În straturi florile-s trudite; un crin din când în când se-ndoaie
Și lung privește-n sus să vadă: nu se purcede-un nor de ploaie?
Dar întristat în ternă iarăși îsi frânge trupul zvelt în două…
Ce n-ar da florile să aibă acum, măcar un strop de rouă!