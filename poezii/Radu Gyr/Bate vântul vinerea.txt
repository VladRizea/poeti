Bate vântul vinerea, 
cu mireasmă amăruie.
Din ce vânătă cățuie 
îmi afumă fruntea grea?

Bate vântul vinerea, 
ochii zac, n-ar mai zăcea.

Bate vântul vinerea,
Inima, ca o jivină, 
stă tânjind în vizuină, 
în lingori de iarbă rea.

Trece vântul peste ea, 
bate vântul vinerea.

Bate vântul vinerea, 
și din ani și din răscruce 
colb și pulbere aduce...


Bate-a secetă și vrea 
somn și lacrimă să-mi bea. 
Bate vântul vinerea.

Bate vântul vinerea, 
cu mireasmă amăruie.
Anii scad și vremea suie 
peste fruntea tot mai grea, 

peste noaptea tot mai rea, – 
bate vântul vinerea,