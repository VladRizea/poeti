François Villon, François Villon, 
te-au pus la mare înălțime,
curvar cu ochi de limpezime,
tâlhar ceresc, superb cocon.

Și-acum te legeni, beat de râme, 
în ștreang, dat ciorilor plocon.
François Villon, François Villon, 
te-au pus la mare înălțime,

Dar cum stai sus peste prostime, 
pari spânzurat cu-n sfânt piron, 
de toate stelele sublime...
Te-au pus la mare înălțime
François Villon, François Villon.