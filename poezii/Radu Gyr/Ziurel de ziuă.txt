Tot mai arde cerul sus
- ziurel de ziuă -
peste ieslea lui Iisus
- ziurel de ziuă -

Vitleeme, colț de rai,
- ziurel de ziuă -
îngeri palizi încă ai?
- ziurel de ziuă -

Alb și fraged Vitleem,
- ziurel de ziuă -
în ce vis să te mai chem?
- ziurel de ziuă -

Steaua sfântă de Crăciun
- ziurel de ziuă -
din ce praf s-o mai adun?
- ziurel de ziuă -

Lacrimi mari pe cer s-aprind,
- ziurel de ziuă -
prin tristeți de foc colin
- ziurel de ziuă -

Pentru-nsângeratul mag
- ziurel de ziuă -
pune, Doamne, spini pe prag
- ziurel de ziuă -

Și acoperă cu lut
- ziurel de ziuă -
Vitleemul meu pierdut
- ziurel de ziuă -