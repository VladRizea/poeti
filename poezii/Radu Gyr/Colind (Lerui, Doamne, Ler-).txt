Cerul si-a deschis soborul
-Lerui, Doamne, Ler-
si-au pornit cu plugusorul
îngerii din cer.
Merg cu plugul de oglinda
si de giuvaer,
toti luceferii colinda,
-Lerui, Doamne, Ler-
Patru heruvimi în haine
albe de oier
raspândesc în lume taine,
-Lerui, Doamne, Ler-
N-au venit cu grâu la poarta
ci au rupt din ger
stele mari, ca sa le-mparta,
-Lerui, Doamne, Ler-
Singur tu astepti în tinda,
suflete stingher,
nesosita lor colinda,
-Lerui, Doamne, Ler-
Nici un înger nu mai vine
fâlfâind mister,
sa colinde pentru tine,
-Lerui, Doamne, Ler-