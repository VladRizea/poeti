Aiudule, Aiudule, temniță cruntă,
Cu noapte lungă și zi măruntă -
foamea-i mireasă și moartea-i nuntă,
Aiudule, Aiudule, temniță cruntă!

Aiudule, Aiudule, temniță cruntă!
tânăra tâmplă o faci căruntă,
umărul gârbov, inima ciuntă;
Aiudule, Aiudule, temniță cruntă!

Aiudule, Aiudule, temniță cruntă!
Lumea e largă, viața măruntă,
bezna ta dură trupuri mănâncă.
Aiudule, Aiudule, temniță cruntă!