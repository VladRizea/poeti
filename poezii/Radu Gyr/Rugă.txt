Doamne, răcorește țara!
Suflă-I vântul peste răni
și alină ușor, seara,
plânsul mamelor vădăni.

Pruncii mângâie-i pe frunte
și-i dezmiardă-ncetișor,
și le spune să Te-asculte,
că Tu ești tăticul lor.

Fă din lacrimi apă vie
și cununi din suferinți.
Neamului dă-i veșnicie
și ocean de biruinți.

Dă-ne, Doamne, mântuirea
pentru jertfa ce-am adus
și ne curmă sângiuirea . . .
Dă-ne Pacea Ta de sus!

Și, ca semn de împăcare,
odihnește morții lin.
De veghe la fiecare,
dă-le, Doamne, câte-un crin.