Sfinţită fie pâine şi fiertură
şi vinul de pe masa mea sfinţit
de pleci în zori cu zâmbetul pe gură,
ori de te-ntorci plângând în asfinţit.

Pe masa mea vă fie pâinea sfântă
şi ţie cel ce pleci țărm nou s-atingi
şi ţie cel ce vii cu spada frântă
de sub cetăţi unde n-a fost dat să-nvingi.

Pe-acelaşi pat v-am pregătit culcuşul,
pe-aceeaşi masă blide la un loc,
ca să-nfratesc căderea cu urcuşul
şi lacrimă cu clipă de noroc.