Cad, peste noi, inele și podoabe, 
rachetele. Salcâmii doar suspinã. 
Vântul, zbârlit, târându-se pe labe, 
m-adulmecã pe nãri ca o jivinã. 
Stãm încleştaţi pe arme, numai pândã, 
în gropile cu veghea mlãştinoasã... 
Simt viaţa buruienilor plãpândã 
cum, duh amar, pe-obrazul meu se lasã. 
Tac brandurile. Vânãt, cerul geme 
şi, scârţâind, se-nchide ca o uşã 
deasupra, peste noi şi peste vreme, 
deasupra, peste vis, peste cenuşã... 
Un fâlfâit ciudat în noapte zboarã, 
prin cucuruzi neliniştea tresare. 
Pe dârele cartuşelor trasoare 
sufletul urcã, sufletul coboarã. 
Pe urmã, amintirile... Se leagã, 
se despletesc, se cheamã, se-mpreunã, 
ca nişte zarzãri albi foşnesc în lunã, 
şi inima miroase-a flori, întreagã. 

Vigoda, Septembrie 1941