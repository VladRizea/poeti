Plângi, dulce, vântule prin lunci, 
curgi, albă, tu minunea lunii,
că alți bunici se fac petunii,
că zburdă-n pulbere alți prunci.

Că unii vin și pleacă unii, 
chemați de nu știu ce porunci.
Plângi, dulce, vântule prin lunci, 
curgi, albă, tu minunea lumii,

Joc vechi de-a pruncii și străbunii, 
legând pe mâine de atunci, 
cu-un pod de aur pus genunii...
Curgi, albă, tu minunea lumii,
plângi, dulce, vântule prin lunci.