Din evlavii de vlãdicã 

şi porunci de Domn pios, 

mânãstire se ridicã 

pe tulpina ei de os. 



Dintre schele se desface, 

pârguitã sub mistrii, 

ca un mãr care se coace 

lângã ceruri aurii. 



Zidurile cresc uşoare 

şi-n urcuşul alb al lor 

parcã vor aripi sã zboare 

şi sã cânte parcã vor. 



Turlele melodioase 

prind în aer moliciuni, 

mlãdieri de chiparoase, 

frãgezimi de rugãciuni. 



Dar cum creşte din luminã 

ctitoritul sfânt altar, 

n-are prânz şi n-are cinã 

mare meşter iconar. 



N-are pace pãmânteascã 

de când Vodã Basarab 

l-a poftit sã zugrãveascã 

mucenici cu chipul slab. 



De doi ani pe zid aşeazã 

când strãvechi Ierusalim, 

când Crãciun şi Boboteazã, 

când sfieli de heruvim. 



Se cutremurã pereţii 

de-nvieri şi rãstigniri. 

Pe iconostas, asceţii 

merg cu tãlpi de trandafiri. 



Doar o sfântã diafanã 

sub un limpede inel, 

tot încearcã pe-o icoanã 

sã se işte din penel. 



In zadar se tot frãmântã 

meşter fãrã de rãgaz. 

Pentru dulcea faţã sfântã 

încã n-a gãsit obraz. 



N-a gãsit nici ochi sã-i deie, 

cât îi cautã-n strãfund 

de fântâni şi eleşteie 

sau de ceruri ce se-ascund. 



Zi şi noapte, printre scule, 

lângã pânzã pironit, 

cu peneluri nesãtule 

muşcã zãri necontenit. 



Prânz şi cinã dacã n-are 

şi-n culcuş n-a pogorât, 

suspinând peste culoare 

n-o-mblânzeşte cât de cât. 



Ba o roagã şi-o rãsfaţã, 

ba o ceartã cu mustrãri, 

dar vopseaua lui îngeaţã 

şi la rugi şi la ocãri. 



Nici alintul nu-i dã vlagã, 

nici ocãrile puteri 

Chip şi zâmbet nu se-ncheagã, 

nu vin ochi de nicãieri. 



In oftatul şi-n pojarul 

care-i furã somn şi blid 

s-a uscat şi iconarul, 

ca ierarhii de pe zid. 



* 



Peste râu, la mânâstire, 

urcã lin cu pasul mic, 

o logodnicã subţire 

şi sfioasã ca un spic. 



Vine-n zori şi la amiazã 

cu paner mereu adus, 

vine iar, când însereazã, 

la biserica de sus. 



Miere, azimã şi lapte 

pentru meşterul posac, 

care tace, zi şi noapte, 

lângã scule fãrã leac. 

-De trei ori pe zi, la tine, 

trist logodnic, meşter drag, 

vin purtând panere pline 

şi la fel le-ntorc din prag. 



Gura ta n-atinge canã, 

nici cu mâna blid n-atingi. 

Lâng-o umbra de icoanã 

ca o candelã te stingi. 



M-aş topi, dacã mi-ai cere, 

în ospãţul din paner, 

lapte, azimã şi miere, 

sã-ţi fiu cinã, lângã cer. 



Dar el tace. De pe buze 

nu-şi desprinde un cuvânt. 

Peste pensule ursuze 

se-nconvoaie şi mai frânt. 



Şi tânjeşte mai departe, 

şi vopselele tânjesc 

lângã ceaţa umbrei moarte, 

care-aşteaptã chip ceresc. 



* 



Peste râu, la mânãstire, 

urcã zilnic pasul mic 

de logodnicã subţire 

şi sfioasã ca un spic. 



Vine-n zori şi la amiazã, 

cu paner mereu adus, 

şi când umbrele-nsereazã 

la biserica de sus. 



-Meşter trist, ţi-aduc zadarnic 

darul meu de peste râu, 

lapte proaspãt, fagur darnic, 

pâine tânãrã de grâu. 



Pleacã vara, fug lãstunii, 

şi-n bisericã, aici, 

încã n-ai pus chip minunii, 

biet zugrav de mucenici. 



Nici un înger nu mai cade 

pe culoarea fãrã spor ? 

Din uneltele-ţi schiloade 

nu mai urcã nici un zbor ? 



De-aş putea vãpãi domoale 

şi dulci umbre sã mã fac, 

sã dau zâmbet pânzei goale 

şi penelului sãrac 



Dar el tace. Nu-şi desprinde 

de pe buze un cuvânt ; 

cu mâini reci şi suferinde, 

cum sunt mâinile de sfânt. 



Şi cum tace, ea se frânge, 

în genunchi, pe lespezi, jos. 

Îi ia mâinile şi plânge, 

desmierdându-le duios. 



Pe mâhnirea lor se lasã 

tâmpla caldã, chipul mic 

de logodnicã sfioasã 

şi subţire ca un spic. 



Şi pe mâinile lui slabe, 

scrise parcã pe fereşti, 

cad din ochii ei podoabe 

şi inele îngereşti. 



Cad din ochii trişti inele 

şi pe mâinile ce zac, 

şi pe hârburi de ulcele 

cu vopsele fãrã leac 



Meşterul acum le simte. 

Mohorât de sãptãmâni, 

simte plânsul ei fierbinte 

pe-ngheţatele lui mâini. 



Fiecare picãturã 

parcã-l frige dinadins. 

Ah, din nou de el se-ndurã 

un crâmpei de necuprins. 



Azi, din nou, un colţ de slavã 

are milã de zugrav. 

Arde pensula bolnavã, 

arde meşterul bolnav. 



Ard vopselele-n ulcele, 

frãmântate cu vãzduh 

şi cu lacrimile grele 

care cad sã le dea duh. 



Pânza moartã se deşteaptã, 

linii gureşe se-aprind, 

sfânta care chip aşteaptã 

s-a sculat din somn zâmbind. 





Din culcuşuri se ridicã 

desmorţitele culori, 

cu zvâcniri de rândunicã 

dintr-un cuib trezit în zori. 



Mâna meşterului treazã 

lumineazã ca şi el. 

Orice deget pare-o razã, 

când se-atinge de penel. 



-Plângi, tu, limpedea mea Oana 

şi vopseaua prinde chip. 

Plângi şi, fragedã, icoana 

din lumini o înfirip. 



Picã lacrimile tale, 

iar culorile surâd. 

Cine le-a sculat din oale 

Ca sã calce somnul hâd ? 



El luceşte ca o spadã 

smulsã beznei unei teci. 

Ea e freamãt alb de mladã, 

în genunchi, pe lespezi reci. 



E uimitã cã el cântã 

gingãşii de viers fugar 

Dar cum ochii ei se zvântã, 

mâna lui se stinge iar. 



Faţa pânzei se usucã 

şi culori şi umbre mor. 

In privirea lui nãucã 

e un ţipãt de cocor. 



Deznãdejdea îl cuprinde 

şi el cade din avânt, 

cu mâini reci şi suferinde, 

cum sunt mâinile de sfânt. 



Şi din nou se-aprind de milã 

şi de rouã ochii ei ; 

în ulcele de argilã 

ard şi tremurã scântei. 



Pe vopselele învinse 

picã lacrimi fecioreşti, 

şi pe mâinile lui stinse, 

scrise parcã pe fereşti 



Şi din nou, zvâcnind, adie 

un suspin de vânt rãzleţ 

prin culorile ce-nvie 

deşteptate din îngheţ. 



Fruntea lui din nou strãluce, 

gura cântã gingãşii, 

şi, trezit, penelul duce 

umbrei moarte linii vii. 



-Plângi, şi-n mine neprihana 

se oglindã ca-ntr-un iaz. 

Plângi, tu, limpedea mea Oana, 

iar icoana ia obraz. 



Plângi, si nu pricep ce vlagã, 

ce puteri m-au dezmortit. 

Plângi, şi pânza stearpã leagã, 

ca o creangã, rod sfinţit 

Beat, lucreazã, cântã, spune. 

In genunchi, cum a rãmas 

ca-ntr-o mare rugãciune, 

ea l-ascultã fãrã glas. 



Şi, deodatã, înţelege 

cã icoana lacrimi vrea 

şi cã el minuni culege 

doar atunci când plânge ea. 



* 



Zile trec şi nopţi ca una, 

scuturate din mãnunchi, 

şi fecioara plânge-ntruna, 

jos pe lespezi, în genunchi. 



Tot mai tinere, mai zvelte, 

peste plânsul ei tresar 

şi vopsele şi unelte 

şi mâini dragi de iconar, 



Lacrimi şi culori se-mbinã 

şi se fac într-un sãrut 

ochi de dincolo de vinã, 

chip de dincolo de lut. 



Fata plânge, plânsul suie 

şi, pe lemn cum stã supus, 

e obrazul ei şi nu e, 

parcã-s ochii ei, şi nu-s. 



Cu cât urcã, mai cereşte 

faţa Sfintei din vopsea, 

trupul fetei se-ofileste 

supt de pânza care-l bea. 



Cu cât meşterul strãluce 

în tãria lui de-acum, 

ea se frânge ca o cruce 

povârnitã lângã drum 



Par penelurile torţe, 

mâinile, fierbinţi cãţui, 

iar el arde, beat de forţe, 

sus, în fericirea lui. 



Şi nu vede, dintre îngeri, 

cum, sub plânsul ne-ntrerupt, 

trupul mic e numai frângeri, 

tot mai stins şi tot mai supt. 



* 



Peste râu, la mânãstire 

nu mai urcã pasul mic 

de logodnicã subţire 

şi sfioasã ca un spic. 



Nu mai vine la amiazã 

cu paner mereu adus, 

nici când tainele-nsereazã 

la biserica de sus. 



Nici n-aduce, de cu noapte, 

pentru bunul iconar, 

miere, azimã şi lapte, 

feciorelnicul ei dar. 



Ci, departe,-ntr-o colibã, 

ochii vesteji de dogori 

cu lumini nu mai îmbibã 

nici peneluri, nici culori. 



De sub cergã, mâna slabã, 

cheamã umbrele de ieri. 

Gura tot de umbre-ntreabã, 

ofilitã de zãceri. 



Umbre cheamã, taine-ngânã 

sau îsi strigã, lângã pat, 

maicã blândã si bãtrânã, 

toatã bocet si oftat. 



-Maicã bunã, du-te-n goanã 

la biserica de sus, 

unde-un meşter pe-o icoanã 

numai zâmbete a pus. 



Spune-i mirelui, în şoaptã, 

cã mor ochii stinşi de dor, 

dar cã tot îl mai aşteaptã, 

scufundaţi în bezna lor 



Ostenind spre mânãstire, 

suie, albã, prin livezi, 

pe sub crengi cu patrafire, 

o mãicuţã de zãpezi. 



Vine-n zori, la prânz, la cinã, 

cu trudit şi jalnic glas, 

mai bãtrânã când suspinã, 

şi mai albã, ceas de ceas. 



-Meştere cu fruntea-n stele, 

iconar cu mâini de vis, 

sã te-aduc dintre vopsele 

ochii oarbei m-au trimis. 



Ţi-ai sfârşit de mult icoana, 

lângã ea de ce mai stai ? 

Parcã nu-mi auzi dojana 

şi n-ai inimã, nici grai. 



Ci el glas lumesc n-aude 

şi nu vede chip strãin. 

Doar icoana ce-i surâde 

îl îmbatã ca un vin. 



Nici o vorbã nu-l îmbie, 

nu rãspunde nimãnui. 

Ca-ntr-o dulce, grea, robie, 

stã vrãjit de sfânta lui. 



-Meştere pierdut de lume, 

fãcãtorule de sfinţi, 

ochii oarbei de sub brume 

te vor mire; sã-i alinţi. 



Vino de le-nchide rana, 

iconar de lângã rai 

Ţi-ai sfârşit de mult icoana, 

lângã ea de ce mai stai ? 



Dar el nu mai ţine minte 

plânsul ochilor secaţi, 

ci de ochii fetei sfinte 

se îmbatã cu nesaţ. 



Nu ascultã, nu rãspunde, 

şi, de vrajã istovit, 

parcã vrea sã se scufunde 

în surâsul zugrãvit 



Maica pleacã, maica vine, 

pleacã iar cu jalnic pas, 

mai bãtrânã de suspine 

şi mai albã, ceas de ceas. 



-Fata mea, la mânãstire 

urc zadarnice poteci. 

Nu-i acolo nici un mire 

Sunt doar sfinţi şi lespezi reci. 



* 


Pajişti verzi întind chilimuri 

şi covoare ca-n povesti, 

parcã noi ierusalimuri 

cer sosiri împãrãteşti. 



Toatã floarea neculeasã 

pe mormântul alb s-a strâns. 

Crãngi în rochii de mireasa 

se cutremurã de plâns. 



Cu suspinele de mânã, 

toatã bocet şi lumini, 

maicã bunã şi bãtrânã 

rãtãceşte printre spini. 



Urcã pânla mânãstire 

şi coboarã la mormânt 

Nu aduce nici un mire 

ochilor ce nu mai sunt. 



Urcã iar, cu trudã multã, 

printre spinii nesãtui. 

Nici un mire n-o ascultã 

sus, în fericirea lui. 



Paşii-abia mai pot s-o poarte 

pe poteci cu pietre seci 

El rãmâne mai departe 

lângã sfinţi şi lespezi reci. 



* 



-Doamne, din lumeşti podoabe 

ridicaşi, pe trudã grea, 

sfinte ziduri basarabe, 

limbã vremilor sã dea. 



De la sfeşnic la icoanã, 

de la stranã la triod, 

toate sunt, fãrã prihanã, 

darul tãu de voievod. 



Şi, smerit şi preajertfelnic, 

daniei de peste veac 

i-ai pus cel dintâi jertfelnic 

lângã cel dintâi colac. 



Deci,Mãria Ta, se cade 

sã ştii câte sunt şi cum : 

Iconarul încã şade 

în bisericã şi-acum. 



De-a sfârsit de mult cu treaba, 

nu vrea galbeni, nici arginti, 

dar întârzie degeaba 

printre candele si sfinti. 



De-a pus magilor privire 

şi arhanghelilor pas, 

într-o galeşã uimire, 

lângã sfântã a rãmas. 



Când cãlugãrii l-alungã, 

el se-ntoarce mai aprins. 

Neagrã patimã şi lungã 

de icoanã l-a cuprins. 



Vodã zice : Ştim icoana, 

mult ne mirã şi pe noi. 

Parc-un înger şi-a pus pana 

pe obrajii calzi şi moi. 



Fruntea-i scrisã pare-mi-se- 

cu penel din alte vieţi, 

iar surâsu-i smuls, ca-n vise, 

ne-nceputei frumuseţi. 



Bietul vostru meşter, poate, 

s-a smintit când a crezut 

c-a scos el aceste toate 

din vopseaua lui de lut. 



S-a smintit şi-n pãtimirea 

grea de vinã şi alean, 

îndrãgind nemãrginirea 

unui chip nepãmântean 



Cu mâhnire se cuvine 

pândã asprã de pândar. 

Azi, icoana nu mai ţine 

de-un vremelnic iconar.. 



Ci minunea ei seninã 

e a rugii celor mulţi, 

care vin de i se-nchinã, 

de la Vodã la desculţi. 



* 

Când o spadã de jãratic 

taie zarea, când un bici. 

Cerul negru şi sãlbatic 

varsã ploaie cu bãşici. 



Beznele îşi fierb ceaunul 

sus, pe tunet de potop. 

Inc-un fulger, încã unul, 

cade-n inimã de plop. 



Noaptea joacã-n pielea goalã 

pe lungi strune de ţambal. 

Din grozav cazan de smoalã 

iese râul peste mal. 



Se mai rupe-n cer o grindã 

sau în iad câte-un zãgaz. 

Strãjile se-adunã-n tindã 

cu sudãlmi şi cu necaz. 



Sub puhoaiele zãlude, 

prin mocirle de nãmol, 

o nãlucã-n straie ude 

dã bisericii ocol. 



Umbra vine pe şuvoaie, 

numai ochi adânci şi goi, 

numai zdrenţe lungi de ploaie, 

numai umblet de strigoi, 



Cu bufniri de vânt pãtrunde 

pe fereastrã în altar. 

Când în beznã se ascunde, 

când pe fulger calcã iar. 



Paşi desculţi şi uzi coboarã 

dogorind de-aprins îndemn. 

Mâna smulge, ca o ghiarã, 

Chipul fraged scris pe lemn. 



-Nimeni nu ne mai desparte, 

Sfântã albã, cer deschis. 

Raiul vieţii fãrã moarte 

pe obrazul tãu e scris. 



Chipul Tainei, smuls din cuie, 

lângã inimã l-a pus. 

parcã-i Oana lui şi nu e ; 

parcã-s ochii ei şi nu-s. 



Fuge.Fulgerul l-aratã. 

-Uite meşterul nebun ! 

Pânda chiuie muşcatã, 

paşii lui nu se supun. 



-Dã-ne meştere, icoana, 

unde-alergi, zãnatic fur ? 

Bãlţile, zbârlindu-şi blana, 

cresc ca haitele-mprejur. 



Zarile-şi trimet, grãbite, 

cãtre el câte-un hanger. 

Bat nãpraznic din copite 

hergheliile din cer. 



Mai adânc la piept îşi strânge 

vraja sfintei fãrã veac. 

Ploaia-n drum se face sânge, 

sânge bãlţile se fac. 



-Meştere beteag de minte, 

dã-ne Sfânta înapoi ! 

El o strânge mai fierbinte : 

o tulpinã amândoi. 



Mai aproape, mai aproape, 

râul spumegã turbãri. 

Pe dihãnii mari de ape 

vin pãdurile cãlãri. 



-Nimeni nu ne mai dezleagã, 

Sfântã albã, rai cules. 

Ceru-ntreg şi lumea-ntreagã 

în surâsul tãu se ţes. 



Ape lacome şi hoaţe 

cascã negrul lor gâtlej. 

Cu icoana strânsã-n braţe, 

piere meşteru-n vârtej. 



* 



Curgi, luminã, curgi baladã, 

şi tu, râule senin. 

Ziua paşte ca o iadã 

roua câmpului sorin. 



Verde apa de bulboanã, 

Din adâncuri ce-ai adus ? 

Ba e zâmbet, ba icoanã, 

ba e chip cãzut de sus 



Uluiţi, culeg plutaşii 

taina galeşului chip. 

Mâinile scriu cruci, şi paşii 

îngenunche pe nisip. 



De surâsul blândei feţe 

nu se saturã cât vor. 

Sorb senina frumuseţe 

cum ar bea dintr-un izvor. 



Vãd, şi nu pricep de unde 

s-o fi fost ivit în dar, 

din tãceri de ape-afunde, 

taina fãrã de hotar. 



Dar, cucernici în smerire, 

duc plutaşii chipul sfânt 

la domneasca mânâstire, 

peste vreme şi mormânt. 



Şi minunea din luminã 

se re-ntoarce celor mulţi, 

gloatei care i se-nchinã, 

de la Vodã la desculţi.