Nu scuip pe'nfrangerile mele! 
Ce-am adorat nu știu să ard 
și nu ridic în vânt obiele 
în locul ruptului stindard. 

De funia spanzuratorii 
dezastrele nu mi le-agat 
și nici mândria din victorii 
n'o pun sperietoare'n băț. 

Cu-aceleași zâmbete'nțelepte 
îmi port și lanțuri și cununi 
urcând spre soare clare trepte 
sau coborând printre furtuni. 

Și merg pe-același țărm ce suie, 
la brat cu prieteni sau vrăjmași, 
de-o fi să-mi bată trupu'n cuie 
sau sa-mi presare crini sub pași. 

(Inchisoarea Aiud)