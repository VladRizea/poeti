Într'o sanie ușoară, 
tras de-o ciută de mărgean, 
Moș- Crăciun din cer coboară, 
ca în fiecare an. 

El o traistă poartă'n spate 
și'n ea, darnicul unchiaș, 
duce daruri minunate 
pentru dragii-i copilași.

Trenuri, mingi, autobuze, 
cărți cu zâne și pitici, 
el, cu zâmbetul pe buze, 
le împarte celor mici.

Căci în fiecare casă 
stă un brad cu jucării, 
iar în jurul lui, voioasă, 
e o horă de copii...

Și, pe când din traista-i plină 
Moșu'mparte ce-a adus, 
dintr'o ieslă de lumină 
le surâde chiar Iisus...