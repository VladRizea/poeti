A venit și-aici Crăciunul,
Să ne mângâie surghiunul;
cade albă nea
peste viața mea
peste suflet ninge.
Cade albă nea
peste viața mea
care-aici se stinge.

Tremură albastre stele
peste dorurile mele;
Dumnezeu de sus
în inimi ne-a pus
pâlpâiri de stele.
Dumnezeu de sus
în inimi ne-a pus
numai lacrimi grele.

Maica Domnului curată
Adă veste minunată.
Zâmbetul tău drag
înflorească-n prag
ca o zi cu soare.
Zâmbetul tău drag
îl așteaptă-n prag
cei din închisaore.

Peste fericiri apuse
tinde-Ți mila Ta, Iisuse.
Cei din închisori
Te așteaptă-n zori,
pieptul lor suspină.
Cei din închisori
Te așteaptă-n zori
Să le-aduci lumină.