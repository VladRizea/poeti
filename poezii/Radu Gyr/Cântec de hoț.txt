
Fă-mi, Doamne, fereastra ușă. 
lanțurile nuielușă . . . 
Bocet de temniță. 
Prinde, Doamne, 
vremea-n palmă 
și n-o mai lasă să doarmă, 
dă-o-n brânci 
de-a berbeleacul 
că-mi sunt nopțile cât veacul, 
zilele dușmanele, 
clipele hainele sunt ca mărăcinele . . . 
Fă-mi, Doamne, fereastra ușă, 
cătușele nuielușă, 
drevele sfori de mătase 
și cheile chiparoase. 
Lanțurile arde-le ca flacăra joardele ; 
gratiile când le ating 
fă-le ațe de paing ; 
cheile, neunsele, 
să zboare ca frunzele. 
Temniță face-o-ai, 
face, cât un ou, 
cât o găoace ; 
nici de-a lungul,
nici de-a latul, 
să nu-ncapă-n ea oftatul. 
Poarta mare cu zăvoare 
fă-o drum, fă-o cărare, 
lacătele de ocale : 
bulgări de zăpadă moale, 
să vina din cer o ploaie 
lacătele să le-nmoaie ; 
să răsară soarele 
să-ndoaie zăvoarele ; 
lacrimile-amarele 
să topească fiarele ; 
și jalea ca melița 
să melițe temnița.
