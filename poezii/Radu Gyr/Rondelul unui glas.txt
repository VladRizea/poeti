Spre patru zări mă-ntorc și strig, 
la patru margini largi de stepe,
cu întrebări ce vor să-nțepe,
cu vorbe vii ce parcă frig.

Și iarăși vocea mea începe 
spre patru mări ce nu știu dig.
Spre patru zări mă-ntorc și strig, 
la patru margini largi de stepe,

Și-n patru crivățe sirepe 
din nou cuțitele-mi înfig 
și nimeni graiul nu-mi pricepe...
La patru margini largi de stepe,
spre patru zări mă-ntorc și strig.