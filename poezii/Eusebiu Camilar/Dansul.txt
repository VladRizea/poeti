Mirat din somn urcat-am ca din adânc abis:
 Vuise tamburina afarã sau în vis?

 Te-acoperise ploaia în saluri strãvezii?
 Zãream la glezne, prinse, inele aurii -

 Si brâul plin de astre ti l-am zãrit deodat,
 Când fulgerul o clipã sub geam a luminat!

 Din tamburine stinse ca picurii sunai...
 Era târzie noaptea si-n ritmul lor dansai!

 Se desluseau doar astre pe brâul auriu,
 Si cum se mlãdiazã mijlocul strãveziu,

 Inelele de aur la glezne luminând -
 Necontenita fugã a pasilor, crescând...

 Când fulgera arare, vedeam sub ochii mei
 Tipsia aurie a unei Salomei,

 Apoi cu cât tipsia în dans se-nvârtejea,
 Mai tare Salomeea râdea, cumplit râdea...

 O, prea curând si dansul si noaptea se trecu,
 Si nu stiu dacã ploaia o fi dansat, ori tu...