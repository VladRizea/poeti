Copiii nu mai au unde să se joace
Şerpi liberi în parcuri
Hoţi împopoţonaţi cu medalii
Salutaţi ca nişte învingători olimpici
Telefoanele sună a pustiu la poliţie
Poliţia este la cafea
Câinii mănâncă zahăr
Şi joacă table cu pisicile
Suflete reci la putere
Croiesc legile şi adevărul
Făina trece tărâţele rămân
Minciuna ridicată la stare de cultură 
Justiţia mătură străzile cu morala
Morala vinde nasturi vechi la iarmaroace
Adevărul doarme obiectiv
Pe drumuri de lauri
Doar racii mai înaintează