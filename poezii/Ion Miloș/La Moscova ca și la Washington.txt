La Moscova ca și la Washington
Idei optimiste țin oamenii de mână
Și făgăduiesc Binele și Pacea
Portocale vesele și trandafiri aurii
La Moscova ca și la Washington
Muncitorii nu mai luptă pentru libertate
Acum vor confortul și fericirea personală
Mor în fiecare seară de oboseală
Dar își închipuie că trăiesc
Numai pentru că se scoală
În fiecare dimineață
Și pleacă la muncă
Cu inevitabilitatea istorică
A utilității înțelese pe buze
La Moscova ca și la Washington
Oamenii dorm cu frica sub pernă
Dar cred în dragoste și progres



Ion Miloș – Iubirea și alte iubiri – Institutul european
