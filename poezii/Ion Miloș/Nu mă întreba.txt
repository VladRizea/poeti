Nu mă întreba pe mine
Cine a câștigat primul Maraton
Nu-mi place sportul
Nu mă întreba pe mine
Cine a aruncat prima bombă atomică
Asta nu-i treaba mea
Nu mă întreba pe mine
Cine a pictat pe Mona Lisa
Arta nu mă interesează
Nu mă întreba pe mine
Cine a compus Simfonia a nouă
Muzica simfonică mă adoarme
Nu mă întreba pe mine
Cine a luat Premiul Nobel în literatură anul acesta
Eu n-am timp să citesc cărți
Nu mă întreba pe mine
Cine a pus primul piciorul pe luna
De unde să știu eu asta

Nu mă întreba pe mine
Cine l-a omorât pe Iulius Cezar
Eu n-am fost acolo
Nu mă întreba prostii
Eu am alte lucruri de făcut
Serviciul, casă, copiii
De rest mi se rupe



Ion Miloș – Iubirea și alte iubiri – Institutul european