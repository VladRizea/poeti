Totul e frumos și bine
Oamenii își spală fața cu lumină
Pacea defilează pe străzi cu armele în mână
Si vis pacem para bellum
Doar viața
Este tot mai slabă
Mai neagră
Mai frântă
Moartea e flămândă
Și rupe nemilos din ea
De altfel totul e frumos și bine
Oamenii își spală fața cu lumină
Pacea defilează pe străzi cu armele în mână
Si vis pacem para bellum
Într-o zi n-o să mai existe războaie
Din cimitire vor crește stalactite mari de flori
Corabia istoriei necrofile
Va duce omenirea spre lumea de apoi
Și totul va fi frumos și bine