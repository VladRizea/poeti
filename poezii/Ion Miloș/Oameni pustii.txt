Străzi goale
Case în uniformă
Oameni pustii
Adormiți în fața televizorului
O umbră
A ieșit cu câinele afară
Banii lucesc în loc de lămpi
O țeastă neagră a venit
Să admire drumul fericirii
Stelele se ceartă cu bufnițele
Singurătatea bate la fereastră
Ușile restaurantelor
Se închid și se deschid
Ca niște guri
Inima ar iubi
Corpul ar vrea să se culce
Mâine e zi de lucru



Ion Miloș – Iubirea și alte iubiri – Institutul european