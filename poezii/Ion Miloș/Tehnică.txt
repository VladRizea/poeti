Tehnica nu strică lumea ci o face și-o ridică
Era de piatră, era de fier, era atomică, era informatică
Informație cognitivă maximă, risipă expresivă minimă
Scoți ideile cu burghiul și le azvârli în vânt cu macaraua
Faci din pietre floricele și din pene l eau de vie
Pui cartelă, apeși butonul și pe panoul de comandă
Al calculatorului electronic apar minuni după minuni
Lumea pusă în pentagramă nu discuții și slogane
Speli panoul cu privirea, ștergi memoria și cânți:
Siemens Martin, interlock, pitch, go-devil
Așa se construiește lumea: viață călită în furnale



Ion Miloș – Iubirea și alte iubiri – Institutul european