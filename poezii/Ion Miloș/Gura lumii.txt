Ion Milos
este un român-iugoslav-franțuzit
din Suedia
E plin de bani și de porniri imperialiste
Zboară în nori cu drapelul păcii în frunte
Și învață copiii limbi străine
Nu înțelege că la melci ești melc
Și la tauri ești taur
Se compară cu genii și cu sfinții
Și îmbată lumea cu liturghii literare
În fond e un nimic incontestabil
Un agent fără căpătai
Nu știe să-și trăiască traiul
Muncește ca un tâmpit
Și dă câștigul la impozit
Și la blonde suedeze



Ion Miloș – Iubirea și alte iubiri – Institutul european