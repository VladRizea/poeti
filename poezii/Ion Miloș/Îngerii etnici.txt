Tu nu ești român mi-a spus îngerul etnic român
Nu ești născut în țuica noastră politică
Nu spui hop înainte de a sări
Viața ta are culoarea focului
Tu nu ești sârb mi-a spus îngerul etnic sârb
N-ai inima pravoslavnică
Nu știi de care parte se află adevărul
Ai multe steaguri
Tu nu ești suedez mi-a spus îngerul etnic suedez
Nu pronunți corect: 7777
Ești rupt în două
În sângele tău curg ape străine



Ion Miloș – Iubirea și alte iubiri – Institutul european