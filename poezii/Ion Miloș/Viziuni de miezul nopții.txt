Închid ochii
Și durerea galbenă a zilei se vindecă
Un savant cu cap de plumb
Plânge cu sămânța universului în palmă
Cineva fură stelele din mărul somnului
Și dansează-ntr-un picior
Un avocat
Care a uitat cum îl cheamă
Explică bufnițelor logica timpului mort
Luna și-a făcut drum spre mare
Și cade
Deschid ochii
Lumea încă doarme cu fundul în sus


Ion Miloș – Iubirea și alte iubiri – Institutul european