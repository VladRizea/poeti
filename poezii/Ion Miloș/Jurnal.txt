20 martie 1990
Am urcat pe dealul Mitropoliei să ridic degetul
Să văd dincotro bate vântul
Trei români zece partide
20 martie 1991
Care este deosebirea dintre comunism și capitalism
întrebasem
Pe cineva care stătea la coadă în fața unei alimentare
Până ieri am fost tovarăș. Astăzi sunt domn
20 martie 1992
În piață Universității am întrebat un student:
Care este deosebirea dintre dictatură și democrație?
Una te bate la cap, cealaltă în cap
20 martie 1993
Cine se odihnește aici întrebasem o bătrână
Care stătea nemișcată cu o lumânare în mână
În fața unei cruci în cimitir
Aici se odihnește Mesia românilor și-l aștept să învie
21 martie 1994
Am plecat la țară să respir aer curat

Am întâlnit un țăran
Și l-am întrebat: de ce nu merge treaba în România?
Dumnezeu a făcut din idei Fapte. Noi facem din fapte
idei și
Murim pe culmile disperării
1995, 1996
..
Trecut-au anii sterpi și goi Lupii și-au vopsit părul
1997, 1998

România zboară fără aripi



Ion Miloș – Iubirea și alte iubiri – Institutul european