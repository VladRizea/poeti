Astăzi există în lume
Peste o sută de tone
De material exploziv pe cap de om
Câte miligrame de poezie există
M-a întrebat un colonel
Viața se apară cu armele
Nu cu versuri umaniste
Astăzi un fotbalist costă milioane de dolari
Cât costă un poet
M-a întrebat un director de bancă
Nu dăm credit pentru poezie
Dumnezeu ajută doar pe cei ce au
Fericit sau nefericit
Moare omul orișicum
M-a sfătuit un psihiatru
Ia medicamentele liniștit
Tempus dolores tua delebit
Poesia non muori