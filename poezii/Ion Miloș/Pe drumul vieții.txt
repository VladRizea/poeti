Merg încet pe drumul vieții
Printre diferitele stadii ale Adevărului
Îl caut pe Soren Kierkegaard
Nimeni n-a auzit de el
În portul Nyhamn din Copenhaga
Cineva mă trimite spre Kierkegaard*
Cimitirul bătrân al orașului
Merg încet, încet și mă întâlnesc cu:
Victor Eremita
Constantin Constantius
Johannes de Silentio
Johannes Climacus
Virgilius Haufniensis
Nicolaus Notabene
Hilarius Bogvinder
Oh, Soren Kierkegaard
Rătăcitorul sublim al veșniciei
Ascuns după pseudonime
Precum Iahve
Înalță-ne din malul beznei
La duhul viu al mântuirii