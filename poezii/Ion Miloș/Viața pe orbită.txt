Totul e în ordine
Standardul de viață se ridică mereu
Stelele vorbesc la telefon
Lebedele se culcă în parcuri cu motanii
Negresele cresc copii albi și-i scaldă
Copiii albi stau la soare să se înnegrească
Florile n-au decât o dorință
Să fie flori și să miroase
Fericire programată
Viața pe orbită
Numai ziua de lucru
Este mai lungă decât ar trebui să fie
Prețurile sunt peste măsură de mari
Locuințele sufocă
Oamenii nu mai știu să râdă
Și se sinucid
Lucrurile privesc cu ochii mirați
Bucuria muncii binefăcătoare


Ion Miloș – Iubirea și alte iubiri – Institutul european