Atent cu femeia blândă și lipicioasă
Ea își face cuib în inimă
Și nu te lasă
Până nu-ți ocupă toate rădăcinile
Până nu pune definitiv mâna pe tine
Până ce nu mai poți iubi
Și nimeni nu te mai iubește
Până nu ești numai al ei
Însă nici o femeie
Nu respectă sclavul și slăbiciunea
Îți da lovitura
Și te lasă singur
Cu viață frântă
Femeia trebuie iubită
Nu înțeleasă
Cică ar fi spus Eva râzând
Când a mușcat din fructul oprit



Ion Miloș – Iubirea și alte iubiri – Institutul european