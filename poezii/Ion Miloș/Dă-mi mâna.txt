Dă-mi mâna, iubito
Viața e rece când omul e singur
Când inimile bat de partea neagră
Iar fântânile nu-și mai găsesc izvoarele
Am făcut din viață un tratat de astrologie
Promitem trandafiri oferim păpădii
Semănăm monezi în loc de semințe
Și vindem conștiințele la bâlci pe tărâțe
Doar în biserici mai există smerenie
Însă bisericile sunt goale
Oamenii n-au voie să se iubească
În casa lui Dumnezeu


Ion Miloș – Iubirea și alte iubiri – Institutul european