Nimic mai ușor decât să reciclezi un om
Mi-a șoptit șarpele din rai
O clătinare de cap aprobare
O ridicare de umeri nepăsare
Un zâmbet sfios semn de neînțelegere
Clopoțelul sună: e timpul să ne rugăm
La radio un papagal repetă:
Asta se poate
Asta nu se poate
Asta se poate
Asta nu se poate
Și așa mai departe
Până ce fulgii devin vise
Iar cuvintele tăceri ce zâmbesc
Un câine mârâie la poliție:
Îi mușc pe toți
Care nu învață să latre ca mine



Ion Miloș – Iubirea și alte iubiri – Institutul european