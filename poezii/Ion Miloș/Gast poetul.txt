Deci dânsul e poet
Se miră soacra
Și filozof, adaugă socrul
Străin, șoptiră vecinii
Poezia e bolboroseală goală
Din asta nu se trăiește
Trebuie să reușim în viață
Zâmbi soția
Cum se hrănesc poeții?
Mă întreabă la Biroul Muncii
Cu vitamine
Cu ce le cumpără?
Nu le cumpără
Le culeg din aer
Din cărți
Din raze
Le scot din pământ
Latră!
Strigară la poliție
Poeții latră la lună
Nu latră
Doar urlă uneori
Asta gândește
Are inima în palmă
Țipă un director
Dați-l afară



Ion Miloș – Iubirea și alte iubiri – Institutul european