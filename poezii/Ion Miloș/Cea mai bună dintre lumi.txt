În cea mai bună dintre lumi
Bunăstarea se admiră în oglindă
Și aruncă gândurile în baltă
Viața pune pietricele în ceașca de cafea
Oamenii beau fericiți
Aromand
Iluzia se face realitate
Libertatea
Se plimbă pe stradă în mașini de poliție
Crucile înfloresc în cimitire
Capete ridicate
Tăiate de sabie
Fericiți cei ce tac
Un greiere din ziduri cântă
Dincolo de nori
Cerul e mereu albastru
Însă ce nu se vede nu există
Ce nu se vede nu există