Oamenii urăsc ce n-au
Mincinoșii urăsc adevărul
Meschinii mărinimia
Strâmbii dreptatea
Silnicii libertatea
Murdarii puritatea
Mediocrii genialitatea
Ura urăște iubirea
Și cu vorbe dulci de mângâiere
Fac din neputința lor putere
Și cu vergeaua lor ocultă
Dau în cei ce nu ascultă
Și când satana, când un drac
Ne conduc din veac în veac


Ion Miloș – Iubirea și alte iubiri – Institutul european