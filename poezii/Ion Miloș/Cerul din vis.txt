Într-o noapte am visat c-am murit
Și am zburat în cer

Un înger a venit sã stingã lampa
Morții n-au nevoie sã citeascã
Cãrțile aprind amintirile vieții

Apoi a venit un poet
În nimic și tu ești nimic
Moartea este viața fãrã cuvinte

Sufletele care încã nu și-au gãsit drumul
Cumpãrã indulgențe
Broaștele cântã psalmi de mântuire la televizor

Dumnezeu se roagã singur într-o pustie
Lumea se învârtește în jurul Marelui Vis
Precum în cer așa și pe pãmânt