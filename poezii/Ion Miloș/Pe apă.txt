Ori de câte ori întâlnesc o femeie frumoasă
Îmi lasă gura apă
Mă arunc ca o torpilă în apele ei teritoriale
Și nu mă las
Până nu-i cuceresc toate malurile

O îmbăt repede cu apă rece
Și ne scăldăm 
ne scăldăm 
ne scăldăm 
până cădem în apele somnului 

Atunci mă bagă ea pe mine în apă 
și mă ține 
mă ține 
mă ține 
până mi se înmoaie toate mădularele

Apoi mă azvârle ca pe o piatră seacă
Pe apa Sâmbetei

Ce vine pe apă pe apă se duce 
zise
Și dispare râzând în larg


Ion Miloș – Iubirea și alte iubiri – Institutul european