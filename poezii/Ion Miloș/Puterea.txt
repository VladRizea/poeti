Minte, Fură, Înșeală,
Ridică temple de glorie și mândrie
Surâde cu sfială
Seamănă ciuperci în capete nevinovate
Ridică coarne tari
Lasă dreptatea să urle până nu mai poate
Apoi scoate cuțitul și o taie în două
O parte dă-o la avocați s-o apere
Pe cealaltă arunc-o popilor s-o miluiască
Până acum
Nici un diavol n-a fost răstignit
Dumnezeu este bun
Crede în înviere
Iartă și uită
Procurorul șoptește:
Adevărul este sarea de pe mustața șoarecelui
Ce vindecă pisica să mai vâneze


Ion Miloș – Iubirea și alte iubiri – Institutul european