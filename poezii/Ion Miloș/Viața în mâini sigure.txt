Politică a pus mâna pe soartă
Și leagănă lumea cu iluzii
Birocrați, tehnocrați, psihocrați
Scot luminile din ape
Și învață peștii cum să înoate
Doctori tobă de carte
Vindecă copiii de râs și fantezie
Și alungă evidențele la umbră
Specialiștii în vorbe și în cifre
Pictează curcubeie în birouri
Și încuie adevărul în sertare
Teocrații sperie oamenii cu sfârșitul
Preamărirea morții în numele lui Dumnezeu
Donjuanii patrioți și vedetele de showuri
Beau trandafirii de pe lună
Și împăuneaza realitatea cu fulgi
Probleme transformate în spumă
Doar negustorii mai știu ce e cultura
Viața în mâini sigure


Ion Miloș – Iubirea și alte iubiri – Institutul european