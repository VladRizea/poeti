Eu fiul Liviei și al lui Iosif
Români din Banatul iugoslav
Am plecat în lume să cunosc și să iubesc
Soarta a vrut să mă oprească
Am spus Nu
Mi-am aruncat amintirile
Și pentru prima dată
Mi-am spus și mie însumi Nu
Și m-am dus și tot m-am dus
Dinspre soare la apus
Bogăția m-a supus
Și m-am dus și tot m-am dus
De la vatră la prepus
Străinătatea m-a răpus
Și m-am dus și tot m-am dus
Unde nu este de dus
La oglinzile de sus
Unde sufletele zac
Unde dorul n-are leac



Ion Miloș – Iubirea și alte iubiri – Institutul european