Mă gândesc la oameni
Și pun mâna pe secure
Omul este singura creatură
Care omoară ce iubește
Jură dragoste și prietenie
Dar trădează și distruge
Face rău din lăcomie
Și ucide din plăcere
Animalele nu-și lasă puii
Nepregătiți pentru viață
Nici păsările
Până ce nu pot să zboare
Numai oamenii își bat copiii
Divorțează și dispar



Ion Miloș – Iubirea și alte iubiri – Institutul european