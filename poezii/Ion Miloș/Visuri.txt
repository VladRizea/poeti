Dacă visezi că găsești bani
Înseamnă
Că vei pierde și banii ce-i ai
Mai bine nu-i lua
Dacă visezi că zbori
Înseamnă
Că poți cădea când nici nu te aștepți
Stai cuminte pe pământ
Dacă visezi că ești floare
Înseamnă
Că n-o să mai scapi de fluturi și albine
Rămâi cine ești.
Dacă visezi că mori și nu mai învii
Înseamnă
C-ai rezolvat problema spațiului vital
Și n-o să mai visezi



Ion Miloș – Iubirea și alte iubiri – Institutul european