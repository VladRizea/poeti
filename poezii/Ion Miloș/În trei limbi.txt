Am ajuns la fântână
Și plâng
Nu-mi mai văd chipul în apă
Vin din dragoste
Și oamenii nu mă cunosc
Pielea mea e vânată de mușcături de șarpe
Am rămas copil
Spun vorbele pe față
În trei limbi
Se poate vedea cine sunt
În toate tremur de singurătate
În Iugoslavia n-am fost iugoslav
În Suedia nu sunt suedez
În România sunt străin
O coțofană mă înjură
Pentru un ghiocel
O râmă mă scuipă
Pentru o lalea
Copoii nu-mi cunosc mirosul
Și latră, latră, latră 
N-am drept să fiu vultur cu aripi de azur
S-aprind trandafirii pe culmi
Dreptul meu este supunerea
Somniferele și munca


Ion Miloș – Iubirea și alte iubiri – Institutul european