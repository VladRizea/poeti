De când cu atâta reciclare
Nimeni nu-și mai face meseria
Croitorii nu mai cos haine
Acum discută despre spații literare
Și neantul structuralist
Poeții explică în piață
Cum se fac acele de gămălie
Juriștii curăță pomii de omizi
Asasinii zâmbesc cu țigara în gură
Medicii matură lenevia din birouri
Și le stropesc cu parfum de trandafiri
Femeile sunt la ședință
Revoluționarii reabilitați
Trăiesc retrași și blânzi ca melcii
Un pictor strigă de pe schele
Lumea nu se schimbă, Doamne!


Ion Miloș – Iubirea și alte iubiri – Institutul european