Nu sunt cuc
Nu-mi pun oul în inima altuia
Nu sunt șarpe
Nu mușc pe cel ce calcă pe umbra mea
Nu pun mâna pe cuțit
Când mă gândesc la bani și glorie
Capitalul meu este poezia
Iar cu poezia
Nimeni nu umple băncile cu aur
Nu sunt birocrat
Mâna mea tremură peste apele vii
Ale sufletului
Atunci de ce-mi tăiați crengile
De ce-mi bateți piroane în palme
Dacă nu va plac poeții
Scoateți pistolul și trageți
Căci și eu știu să tai firul în patru
Să scot apă din piatră
Să sictiresc sfinții și zeii
Și încă multe alte grozăvii


Ion Miloș – Iubirea și alte iubiri – Institutul european