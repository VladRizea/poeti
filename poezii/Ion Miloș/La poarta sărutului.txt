Stau la Poarta Sărutului
Nu știu încotro s-o apuc
La izvoare apă stătută
La rădăcina viermi
Iubirile fug
Alungate de șerpi aurii
Timpul miroase a preistorie
De două mii de ani
Nu învățăm nimic
Nici de la rău nici de la bine
Ne batem
Când cu unii când cu alții
Apărăm
Când pe unii când pe alții
Și luptând ne pustiim
La Poarta Sărutului
Cresc buruieni și mărăcin


Ion Miloș – Iubirea și alte iubiri – Institutul europeani