Astăzi știe și-o furnică 
 Că prea multă minte strică. 
 Fără pile și tupeu 
 Nu ajungi la curcubeu. 
 Nu e grâu fără neghină, 
 Fără umbră nu-i lumină 
 În stare pură și curată 
 Doar minciuna se arată. 
 Cine caută la suprafață 
 Te privește drept în față. 
 Omul care te iubește 
 Nu te vede te gândește. 
 Vântul fluieră pe stradă 
 Gândul stă ascuns în ladă 
 De când s-a mușcat din măr 
 Toți fugim de adevăr.