Inima mea 
nu mai vindecă boli
Nu mai am ochii printre stele
Mi s-a frânt coloana din suflet
Nu mai știu ce iubesc 
Ființa ta, Suedia

Sau femeia visului din mine
E frig, iubito
Nordul și sufletul
Banii lucesc în loc de soare
Singurătatea sângerează
Oameni mai săraci ca obiectele 
așteaptă pensia și întunericul
Ceasornicul de la biserică bate miezul nopții
Cel de la Tribunal arată ora unu
Toate cuvintele se roagă
Tu nu vezi marea când marea nu e
N-auzi muzica în pahar
Înflorești în lucruri
Ești veselă numai când spun nimicuri
Inteligența te supără
În ochii tăi cerul și nepăsarea
N-am putut deveni Noi
Nu se mai vede drumul pe l-am căutat
Marele adevăruri au rămas la Sorbona
Idei răsărite în cafenele
Dragostea. Căsătoria. Fericirea.
Totul este hermeneutică
Unități maxime ale necunoașterii


Ion Miloș – Iubirea și alte iubiri – Institutul european