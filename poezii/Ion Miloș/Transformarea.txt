Mai întâi au venit măturătorii
Să-mi măture natura de gunoaie
Apoi pe rând
Preoții să mă mântuie de păcate
Avocații să mă apere de duhuri rele
Scafandrii să-mi scoată scoicile din memorie
Lipitorile să-mi sugă ploșnitele din sânge
Poliția să-mi spele creierii de larve dizidente
Soția să mă învețe cum să fac banii și copiii
De suflet s-au ocupat psihiatrii
De identitate, birocrația
Așa s-a făcut operațiunea de trecere
De la o cetățenie la alta
Suedezul cu număr personal:
300330-1333


Ion Miloș – Iubirea și alte iubiri – Institutul european