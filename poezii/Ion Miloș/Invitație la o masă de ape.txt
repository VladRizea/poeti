Cineva m-a invitat la o masă de ape
Și mi-a dat să beau tot felul de ape:
Apă dulce, apă tare, apă vie, apă grea,
Apă gazoasă, apă neagră, apă chioară, apă
distilată
Apă coca-cola, apă-bere, apă-vin, apă-țuică
Numai apă de băut nu
Apa potabilă nu mai este potabilă
Apele științifice asigura sănătatea și viață
Viitorul programat
După câteva ore m-am îmbolnăvit de sete
Și-am plecat acasă poluat



Ion Miloș – Iubirea și alte iubiri – Institutul european