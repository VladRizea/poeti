Fii în pielea ta
Dulce sau sărată
Dar fii
Încăpățânat ca piatra
Ca focul și apa ce nu vor să se cunune
Ca luna ce nu vrea să cadă
Ca iarba ce crește în ciuda vântului
Ca fierul ce nu vrea să devină rugină
Ca rugina ce nu vrea să rămână fier
Ca acul magnetic ce nu părăsește nordul
Ca Dumnezeu ce nu vrea să se arate
Fă lumea
După chipul și asemănarea ta


Ion Miloș – Iubirea și alte iubiri – Institutul european