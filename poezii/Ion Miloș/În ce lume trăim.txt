În ce lume trăim, iubito
Răul și-a făcut cuib în băncile din suflet
Fariseii aruncă adevărul în bălți la rate
Și-alungă iubirea din izvoare
Dumnezeu se vaită și sângerează
Cerul nu se mai vede de bisericuțe
Diavolul se vaită și râde auriu
Nimeni nu mai spune: sunt om
Lucrul acesta nu mai rentează
Să urcăm în munți, iubito
Să admirăm nemărginirea
Și arborii înalți
Cu adevărat frumoasă
E doar lumea care nu e
Visată-n van de poeți și gânditorii mari


Ion Miloș – Iubirea și alte iubiri – Institutul european