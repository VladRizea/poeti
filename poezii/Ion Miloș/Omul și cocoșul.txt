De la tribună se aude o voce:
Lumea ar fi mult mai frumoasă
Dacă ar fi așa cum o visează visătorii
Lucrurile trebuie văzute cu ochi noi
Femeia trebuie iubită cu simțuri noi
Numai așa se vor naște copiii democrați
De pe un gard cântă un cocoș:
Să lăsăm găinile să fie găini
Să se cocoșească cu cocoșii lor
Și să facă ouă
Numai așa
Ele vor scoate pui frumoși și cuminți
O vulpe șoptește unui corb:
Doamne miluiește-ne pe noi