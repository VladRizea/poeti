Frunză verde veșnicie
Doina, Dor și Omenie
Trei cuvinte românești
În alte limbi nu găsești
Doina nu e numai cântec
Doina este un descântec
Frumusețe și speranța
Dragostea ce ne înalta
Dorul este o trăire
Un fior de nemurire
Între Cosmos și Ființă
Între Om și Suferință
A fi Om de Omenie
Este jertfă și frăție
Legătura de iubire
Între ins și omenire
Frunză verde poezie
Doină, Dor și Omenie
Împreună dăltuiesc
Omul veșnic românesc


Ion Miloș – Iubirea și alte iubiri – Institutul european