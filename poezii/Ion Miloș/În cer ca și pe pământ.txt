În cer ca și pe pământ
Iubirea se vinde la piață
Libertatea merge cu capul spart pe stradă
Nimeni nu mai crede în cuvânt
În cer ca și pe pământ
Banii miros a parfum de femei frivole
Sufletul a scrum
Adevărul se zbate în mâl
O poeți cocoși de lună
Până acum nici un vers n-a făcut floare
Soarta se croiește în războaie
În cer ca și pe pământ



Ion Miloș – Iubirea și alte iubiri – Institutul european