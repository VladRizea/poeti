Arde viața în Balcani
Trupuri topite
Arbori în flăcări
Aer de văpaie
Timpul sare în fântână să se răcorească
Câinii scheaună după umbră
Bărbații dorm cu sexul în sus
Și visează cai verzi
Paparude cu sâni aprinși
Cer dragoste și ploaie
Suflete de ciubuc
Servesc snoave și mofturi
O lume de colaje
Civilizație de armăsari
Politicienii vând soarta prin iarmaroace
Cum să scap de bazaconii
Și de carnea caldă?