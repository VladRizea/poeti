Într-o noapte am visat c-am murit
Și am zburat în cer
Un înger a venit să stingă lampa
Morții n-au voie să citească
Cărțile aprind amintirile vieții
Apoi a venit un poet
În nimic și tu ești nimic
Moartea este viață fără cuvinte
Sufletele care încă nu și-au găsit drumul
Cumpără indulgențe
Broaștele cântă psalmi de mântuire la televizor
Precum în cer așa și pe pământ
Dumnezeu se roagă singur într-o pustie
Lumea se învârtește în jurul Marelui Vis