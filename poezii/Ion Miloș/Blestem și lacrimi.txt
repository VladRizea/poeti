Mă gândesc la marile invenții ale lumii
Dar noi românii ce-am inventat?
L-am întrebat odată pe Cioran
Dorul și Naiul
Dansăm călușarii și bătuta
Și zburăm ca liliecii
Batem geniile în piuă
Și le ascundem de lumină
Zicem binelui că este rău
Și răului că este bine
Noi trăim vremuri trecute
La răscrucea imperiilor moarte
Apa trece pietrele plâng
Copiii cad în mâl
În locul saltului spre înalt
Noi am ales
Blestemul și lacrima
Și mergem mândri ca racii