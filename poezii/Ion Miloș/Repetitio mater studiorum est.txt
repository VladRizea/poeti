Poate că totul a fost spus pe lume
Însă nu totul a fost auzit
Mai spune şi tu o dată
În numele libertăţii de expresie
Repetitio mater studiorum est
Păcat că adevărul nu e floare
L-am cunoaşte după miros
Şi nimeni n-ar mai muri pentru el
În numele libertăţii de expresie
Repetitio mater studiorum est
Totul trece şi totul se repetă
Rana timpului sângerează şi doare
Istoria amputează
În numele libertăţii de expresie
Repetitio mater studiorum est