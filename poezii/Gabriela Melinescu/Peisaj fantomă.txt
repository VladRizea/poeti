Uneori mi se pare că văd un munte.
Mulțimi înaintează cu miliarde de picioare.
Nu știu dacă noi mergem spre el 
sau el vine spre noi din depărtare.

Pe cerul verde un nor albastru.
Un bătrân zdrențăros și orb 
spune că vede la șase mii de metri înălțime 
zburând pe Marele Corb.

Pene negre se lasă pe Acoperișul Lumii, 
acolo unde se plimbă 
Leopardul Veșnicei Zăpezi.  
De la un timp sufăr de vedere 
cum suferi după cel 
pe care deodată îl pierzi.