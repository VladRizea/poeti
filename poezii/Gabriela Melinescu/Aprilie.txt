Treci ușor, mergând să nu te-ating, 
hainele pe trup sunt otrăvite. 
Purpurile calde ale unor regi 
într-o piramidă mai demult găsite. 
Eu aștept până se naște-o vietate, 
fără deznădejde s-o privesc crescând, 
am să sufăr frigul pe care-l aruncă 
jumătatea iernii lunecând. 
Și-n ascuns cu spaimă să mă uit pe trup 
dacă pielea brusc a înfrunzit, 
voi purta lipite peste sânge numai 
hainele în care am iubit.