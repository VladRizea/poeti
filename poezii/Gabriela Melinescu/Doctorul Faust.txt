Te opresc, vid, să naști 
din sângele meu puțin
clădire zadarnică!
Femeie fluier din care măduva s-a scos, 
cancer de camfor sub mine crești
increație, neprihănită rană.
Duhorile de dimineață vin 
din animale desfrânate de pădure. 
Destinul meu de-al lor este legat, 
mă simt pierdută ca un miros,
de nări umflate dureros adulmecat.
Astfel mânjită de sângele luptei lor, 
lăsați-mă ca șuierul praștei, nelegată
de semnele a și e și o și u,
trupurile noastre care au fost încă o dată.