Cobori frumos cu bradul pe un umăr, 
poate din munți, pe-o vijelie cruntă…
și ninge bradul peste chipul meu
subțire, voalul alb de nuntă.
Și nu știi că eu merg cu pașii tăi 
și îți acopăr umbra ca un scut…
În urma noastră cine vine crede 
că doar un om pe-aicea a trecut…
Și mor mireasă-n capătul ninsorii 
cu degete fierbinți și goale,
și porți inel împodobit
cu două nume colorate cu vocale.