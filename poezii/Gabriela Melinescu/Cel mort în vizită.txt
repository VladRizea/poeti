Noapte cu lună.
Cineva se roagă în casa de deasupra mea.
Sunt îmbrăcată în strălucitoarea mea rochie albă
recitind poemul lui Thomas Hardy
She at his funeral

Deodată se-arată pentru mine 
Locotenentul păsărilor şi spune:
Nu fi tristă. Eu sunt cu tine.
Împărţim pâine şi vin.

Apoi toată noaptea
citeşte cu vocea lui iubită versuri
scrise
pe cealaltă lume.

El vrea dintr-o dată
să deşire pânza Lunii
şi să facă din ea două cămăşi
cu care să îmbrace
sufletele noastre gemene.