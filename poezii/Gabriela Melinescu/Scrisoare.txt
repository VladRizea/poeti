Azi îți scriu, 
mult mi-e dor de prispă și de câini.
Am crescut, dar eu ca și-altădată 
la cișmea beau apă tot din mâini.

Plopii-n stradă țin în vârfuri cerul 
salcia e tot nepieptănată.
Cineva-n grădini a-ntins lăicerul 
și vecina a născut o fată.

Poarta noastră nu mai are număr, 
iarba n-a crescut la gard deloc.

Și tresar când simt de undeva 
fremătând o frunză de copac,
și mi-e drag din nou de cineva
și nu știu ce am să fac…

Azi îți scriu, 
mult mi-e dor de prispă și de câini.
Să nu uiți că eu ca și-altădată
la cișmea beau apă tot din mâini.