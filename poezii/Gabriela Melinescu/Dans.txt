Roată a norocului, roată de băieți, 
ochi rotund pe care mișcarea ca o sferă a căzut.
Am întins mâna și am cuprins 
umbra unui contur nevăzut.
Cercuri de foc toate aprinse,
pe care le-nșiră norocul în vânt.
Cade câte-un băiat din aer și mută
jocul în lucruri și în pământ.
Piei roșii sună pe trupuri, 
infern divin care amețește 
și-mi smulge toată viața-n golul
acelui ochi rotund care se-nvârtește.