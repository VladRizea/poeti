Bem în onoarea vervei, a vigorii planetei,
în onoarea demonilor de aur, a scarabeilor,
pentru deriva continentelor, pentru vulcanii
care vor erupe
pentru leul şi căprioara,
pentru misteriosul pentagon găsit la nord de
Alpi
despre care nu se ştie nimic,
Te întreb,
Diavole, mă iubeşti tu?
De la naştere am primit în pântec lovitura
Soarelui

şi nu am încetat să ard în măruntaie.
Egrete şi pajere fabuloase cu putere
se încrucişează în creierul meu.
Am onoarea de a trăi în splendoarea lumii

şi nu am frică de răul gust.
Diavole, mă iubeşti tu?
Nimic nu e mai frumos decât eternitatea acestei clipe când am în nări miros de pierdere, parfum de distrugere.
Din drojdiile stricăciunii un lotus va ţâşni în gura mea.