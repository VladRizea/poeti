Îmi leagăn picioarele în umbră, 
foarte lungi, încât m-am trezit 
cu o talpă în marea care-l crete,
cu cealaltă în căderile de stânci înțepenită.
A merge singură pe drum este o spaimă 
trupul născut încă o dată ar ști,
dispar oamenii cum dispar obiectele
pe care le-au atins copii.
E bine că m-am obișnuit și știu 
cum încet se pregătește de dispariție un copil, 
pe fruntea lumii cum îngheață 
albă elice degetul febril.