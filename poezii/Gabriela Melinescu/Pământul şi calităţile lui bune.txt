Pe tine lucesc valorile tuturor lucrurilor.
Cuvintele te contemplă cu memoria
unei ştiinţe divine.
în apa ta murdară
stă adevărul curat,
amestecat cu broaşte şi crapi fierbinţi.
Pun mâna în apă şi râd.

Numele tău e adânc ca fluviul.
Un pântec în care alte nume colcăie precum măruntaiele.
Din numele tău curg picioarele mele. 0 mare bucurie străbate fiinţa umană

când i se dau puhoaie de nume.
Dar cine se poate ţine mult timp în mulţimi?
Numai tu stai ca o strajă în cer
şi prepari pieirea tuturor.
Deşi noi te-am ros ca nişte şobolani
şi aproape am înghiţit măruntaiele tale.
Dat tu continui singur să miroşi frumos printre stele
şi în nările noastre stai, tu, ca un inel de aur,
ca să ne consolezi de nerăbdarea ta de a ne preface
într-un nor gros de ţărână.
Pe tine lucesc valorile tuturor lucrurilor.
în apa ta murdară se scaldă adevărul pur,
încârligat cu broaşte reci şi crapi fierbinţi -
Ţin mâna în apă şi râd.