Dacă nu se poate aici, pe pământ 
să mă iubească cineva
nici în copac și nici în iarba înaltă
în care copil am plâns,
nici în spinarea unui animal
să nu mă găsească nimeni care
să înnebunească după culoarea sângelui din mine,

atunci în apă, în capcana ei
goniți-mă în brânci, chiar din această dimineață
eu am simțit cum toți mușchii și suflarea 
s-au dezobișnuit de viață.

Și li se pare apa o duhoare scumpă 
în care s-ar putea să crească
un aliment a cărui frunză
poate să-mi vindece mușchii și suflarea care
s-au dezobișnuit de viață.