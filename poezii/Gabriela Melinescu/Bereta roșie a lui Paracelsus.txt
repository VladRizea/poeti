Valoarea ta: o viață rătăcitoare.
Eternitatea ta: nașterea în apropiere de podul Diavolului 
sub care curge râul Sihl, lângă Einsiedeln.
Iubesc bereta ta roșie mai mult decât toate învățăturile,
bereta care se poate transforma în trandafir,
apoi în crin alb,
și la urmă într-o stea întunecată.
Iubesc bereta ta roșie prin care Dumnezeu însuși vorbește 
insesizabilul dialect al filozofilor.
Te întâlnesc încă pe mare, în pădure, pe câmp, 
mereu aplecat peste infinitul jurnal intim al Naturii.