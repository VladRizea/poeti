Poate eu voi câștiga 
după semnul alb al zilei.
Strugurele înghețat din privirile copilei 
se desface rar și cade
și norocul dinspre lume se întunecă
și scade,
viața mea trece acum 
și mă-nspăimânt
de lucrurile ne-nghițite de pământ.
Aruncați-mă să stau 
cu salamandrele în foc
și să sufăr amintirea jertfelor de miei;
simt cum trece viața, viața,
singură fără sfârșitul ei.