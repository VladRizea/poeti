Urmează veverițe, 
urmează mâluri cu crocodili,
știu precis
și mirosul pământului care urmează.
Dar în vreme ce dorm 
vine un copil bărbos cu un ciucure roșu
și zice și el: urmează ochiul plin,
apoi ochiul gol și singurătate…
Suntem în loc înalt tu și cu mine.
Nu e prilejul să-ți povestesc viața, 
dar astăzi 
trebuie să suporți și să crezi definitiv 
că eu sunt copilul bolnav 
care scrie 
cuvinte, și va protesta până la sfârșit.