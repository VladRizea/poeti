Necunoscut îmi e băiatul care este, 
are un vapor tras de un elefant fericit.
I-aș cere hainele cu împrumut 
și câinii Angliei care l-au ispitit.
Stăm în pădure deznădăjduiți 
și pâlpâie pe trunchiuri veverițe și apoi
copacii se deschid și ne înghit
în lemnul lor pe amândoi.
Și amețită se-ntunecă realitatea, 
păianjeni taie aerul pe care-l pierzi,
din pulsul pieptului noi aruncăm cu sunete
în bronzul clopotelor verzi.