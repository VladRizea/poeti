Aproape nimeni  n-o să-mi spună niciodată 
de ce stă  câinele atât de liniștit.
Vine o boală stranie ca în copilărie 
de care nu ne-am mai ferit.
Și e un loc ascuns în casă 
și neștiut e leagănul de lemn
în care-i inima, deschide poarta
și fă-mi necunoscutul semn.
Și eu alerg și aerul coboară, 
se face zid până la piept mereu.
Stă câinele atât de liniștit 
cu pleoapele închise peste chipul meu.