De sus în jos vedeau numai mingiile.
În nori, într-o fântână putea să vadă numai un chip înecat.
În păsări vedeau ouăle sclipind, 
în ele, fără umbră puiul desfătat.
Oase întregi, ascunse în frunze, 
pândeau când aripile oscilau,
sălbăticiți de așteptare, către seară,
marginile cuiburilor ne atingeau.
Și-apoi într-o prăpastie caldă răsturnați 
ca într-o gură se-nchideau dinții,
ne scufundam
și în afara casei
orbi de trupurile noastre erau părinții.
Se aruncau în apa care dispare 
și se așeza o vietate peste noi,
ca o piatră albă triunghiulară
purtată pe umerii amândoi.