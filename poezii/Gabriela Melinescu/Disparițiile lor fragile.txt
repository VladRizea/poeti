Diverse întâmplări se pregătesc .
Simt și un deget de metal pe buze, 
până la tine circulă pe drum
moartea cu brațele unei subțiri meduze.
Ah, lucrurile știu și se gândesc 
la disparițiile lor fragile,
umblă teroarea pe o vreme fericită,
nereținut dilată zile.
Oricine deodată mă poate omorî, 
din sonerii chemați toți ucigașii vin acum,
până la tine, ah,
cu frică merg într-un ghețar de fum.