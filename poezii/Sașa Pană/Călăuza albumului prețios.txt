I

Peisaje migratoare circomvoluțiile norilor
Primăvara presimțită într-un mugure
Poetul pipăie gândul și clapele lui de spini
Poema seismograf pentru culoarea vântului
Orizont lângă secera aducătoare de belșug
Poema linie de aur din țările cascadă


II

Bat la inima ta
Carnea fotografiată pe degetele mele
Pâsla așteptării ca filele negre până la sărbătoare
Calendar mâine cenușă
Cuvinte strivite-n gâtlej
Brațele mele cuprind femeia cu limpezimi
Și neliniști de poemă inefabilă

O linte de cristal culege soarele