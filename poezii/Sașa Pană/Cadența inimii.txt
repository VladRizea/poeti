Mary Ange


Poetul a iubit drumul printre spirale diafane
Nopțile cu cerul înflorat ca rochia dansatoarei
Sub crengile grele de privighetori
Cercei cu sidef cernut pe pântece
Și-un cântăreț infailibil ascuns într-un oscior cât înghițitoarea

A rămas în urmă cu politica
Iubește crinii mângăierile onixul și orizontul
Întâlniți vii laolaltă

Amintirea miracolului rămâne închisă
În scrinul cu lacăt fragil al nostalgiei
Amintire templu clădit pentru a fi devastat
În urmă
un deget pe gură
o frunză presată
Poate un cuvânt poate inima de altădată

Un răspuns halucinațiilor a murmurat cu frică
Să nu deștepte căușul de lumină
Nardul încuiat în silueta de Sèvres
A iubitei

Proaspătă ca roua diminețelor de aprilie
Cu moliciuni calde
Oază așteptată