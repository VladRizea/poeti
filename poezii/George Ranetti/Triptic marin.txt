Marea-i verde, liniștită,
Când se ivesc zorile.
O câmpie nesfârșită
Parc
Smaraldina, calma mare...
Dar unde-i sunt florile?

Marea la amiaz e-albastră
Cum sunt peruzelele.
Pare-un cer... Dar nici o astră
N-are
Acest cer fără hotare.
Unde-i sunt stelele?

Noaptea-i neagră. S-o descrie
Cearcă-n van cuvintele.
Noaptea-i neagră și pustie
Mare.
Ești un cimitir!.... Dar, care,
Unde-ți sunt mormintele?

Cer albastru fără stele.
Verde câmp fără de flori.
Cimitir fără morminte
Tu-mi stârnești enigme grele,
Tulburându-mi biata minte, —
Și ca moartea mă-nfiori....