-Cine  suntem  noi  cei  ce  creste
Urcând  mereu,  mereu  cădem?

-Noi  suntem  cei  ce  nu  suntem
Și-l  căutăm  pe  Cel  Ce  Este!
............................

În  Universul  care  duce
Din  Nicăieri  în  Nuștiucând
Pe  o  movilă  de  Pământ         
Văd  Omeniri  purtând  o  Cruce.

Va  fi  iar  cineva  răpus?
Tot  regele  Iudeilor?
Nu! E  un  altfel  de  Isus:
E  Regele  IDEILOR !

Iubirea,  Cheia  Cheilor
Deschide  ușa  spre  maISUS!

Dintr-un  adânc  întunecat
Un  geamăt  surd,  descurajat
Ca de păcat  întemnițat.

Și  voci  din  înălțimi  răzbat  --
-Dar  Cine-i  Acel  Rege,  Cine-i?

-Sunt  Eu,  Femeia!
-Eu,  Bărbat!
Ca  Noi  în  Cer  Nu  Mai   E  Nimeni!

După  dumnezeiesc  model,
Dintre  minuni  cea  mai  frumoasă
Suntem   un   Mire   și-o   Mireasă    
Născuți  și  Cununați  de  el.

-Să-ți  fie  zborul  doar  în  sus:
Aripi,  Iubirea  și  Gândirea!
Să-ți  afli-n  Tine  Mântuirea
Frumosule  UMANISUS!
...................................................