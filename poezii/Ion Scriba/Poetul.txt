O  nebunie
Simulată
Deliberată  --
Poezie!
Pe-aprinsa  hartă,
arse  viscere,
Planeta  piere,
noi facem  artă.
....................................
Poeții-s  martorii  luminii
Întotdeauna  și  acum,
Dar  nu-i  ajunge  lumii  spinii
Spre  a-i  încununa  antum.

Ori  sus  ca  un  vlăstar  de  regi,
Ori  jos  în  iadul  sorții  lui,
Poetul  ori  e-al  nimănui,
Ori  este  glasul  lumii-întregi.

În  răgușita  misfonie
A  prozei  cea  de  zi  cu  zi,
Să  fii  poet:  o  poezie
E-un  fel  cântat  de  a  vorbi.

Când  ești  răpit  din  raiul  sfânt
Al  Idealului,  și  sângeri,
Invoci  MARII  POEȚI  --  sunt  îngeri
Căzuți   din   ceruri   pe   Pământ !

Poemul  bun  e-un  bun  exemplu
De  sacrificiu  auster  --
Intră-n  POEM  ca  într-un  TEMPLU
Și-înclină-te  --  până  la  CER!
.................................................................