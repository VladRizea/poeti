Civilizația e-un junghi
înfipt planetei în spinare.

Mi-ascut cuvintele la unghi
să fie mai străpungătoare.

Mi-e orice vers
obraz crispat
înspăimântat
de Univers.

Mi-e orice vers
pas de soldat
în marș forțat
trăgând din mers.

Orice cuvânt
e gheară, clonț,
săgeată, glonț
obuz căzând.

Cu versul bisturiu la unghi
mai cureți rana lumii care
abia mai șade în picioare
pân” o să cadă în genunchi!