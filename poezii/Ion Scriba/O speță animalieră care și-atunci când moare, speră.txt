În   baltă   de   noroi   sub   astre,
Cu   trup   și   suflet   și   destin
Între  demonic   și   divin
Arde   Raiadul   lumii   noastre.

Să   rezumăm   ce   suntem   noi:
Întâi   un   leagăn   de   iluzii,
Un   vânător   de   vânt --  la   doi,
Și   un   baston   miop   apoi
Ce   trage   tragice   concluzii
Între   contuzii   și   perfuzii.

Sub   rac   zodiacal   ca-n   clește
Ne   naștem   ardem   și  pierim
Suntem   Pământul   ce   trăim  --
El   singur   ce   de   fapt   trăiește.

Ne   mână   sexul   ca   pe-o   turmă
De   fantomatice   momâi,
Dar   ce   țintește   cel   dintâi?
Ce-l   mână   pe   acel   din   urmă?

Morala   noastră   de   doi   bani
Ar   vrea   să   cadă   la-învoială
Cu   milioanele   de   ani
De   inerție   sexuală.

Toți   au   câte-o   justificare
Toți   sunt   mai   buni   ca   cei   mai   mulți   
Nu-i   nimenea   ca   fiecare
Dacă-ți   pierzi   vremea   să-i   asculți.

Dar   mulți   chemați,   puțini   culeși  --
Mulțimi   sălbatice  --   o   groază,
Cu   cât   mai   răi   cu-atât   mai   deși
Dar   Spiritul   înaintează
Doar   printr-o   mână   de   aleși!

Precum   un   diamant   ales
De   sub   un   munte   de   cărbune   
Ce   rară-i   viața-n   Univers
Ce   rari   sunt   Oamenii   în   lume
Și-ar   trebui   să   fii   un   monstru
Să-ți   faci   culcușul   în   noroi
Cu-atâta   cer   în   jurul   nostru
Și   ceruri   între   noi   și-n   noi.

De   Adevăr   suntem   departe.
Cu   slabe   pâlpâiri,   și   reci         
Opaițe   ard   în   miliarde
Dar   Fulgerele   doar   în   Zeci.

Spre   puritate   năzuim
Dar   visurile   cad   fărâme
Și   parcă   suntem   niște   râme
Ce   se   cuplează   instinctiv.

Să-atingem   Plenitudinea
Ce   garantează   Înălțarea
Mai   valoroasă   ca   Valoarea
E   numai   Atitudinea.

Cochilia   ermetică
A   Eului   de-o   vom   zdrobi
E   șansa   milimetrică
De   a   mai   supraviețui
Căci   miliarde   separate
De   interese   reci   și   seci
Închise-n   Eul   lor   în   veci
Nu   vor   forma   Umanitate.   

Putreziciune   și   ruină  --
Pentru   mulțimile   pedestre
Ce   n-au   Lumină   la   Mașină
Elitele-s   extraterestre
Căci   apucând   pe-un   drum   greșit
Din   primul   ceas   al   nașterii
Mașina   Lumii   s-a   izbit
De   Pomul   Răucunoașterii.

Căzută-n   propria   ei   plasă
Cultura   va   pieri   în   vânt
Iar   Spiritul   de   pe   Pământ
Va   căuta   o   altă   Casă,

C-am   spart   Cuvântul   în   cuvinte
Pe   care   le   zvârlim   în   vânt  --
Vrem   Iadul   să   ne-aducă-aminte
Să   ne   întoarcem   la   CUVÂNT?