*********************
Religia  e-un  cult  misteric
Prin  jurământ  ținând  secretul
De  a  păstra  în  întuneric
Pe  cei  ce  nu  știu  alfabetul.

Politica,  Religia,
Un  cor  afon  ce  te-înspăimântă,
Căci  toată  Omenirea  cântă,
Dar  fiecare,  altceva.

Politica?  Lătrat   de   javre!
Religia?  Întunecime!   
Progresul  vrea  mereu  victime
Și  evoluția  --  cadavre!

În  smog  de  sânge  pe  funesta
Istorie  contemporană,
Progresului să-i  fie  hrană
Își  fierbe  pruncii  veacu-acesta!
......................................................................