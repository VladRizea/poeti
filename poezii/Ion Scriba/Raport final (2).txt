Sub   firmamentul   luciferic
Mă   simt   nevolnic   și   pierdut.
Războinici   cu   intenții   rele
Mă   țintuiesc   cu   ochi   de   stele  
Izbindu-mă   din   întuneric
Sălbatic   și   neprevăzut.

De   la   Pământ   și   de   la   Cer
Ce   oare-aș   mai   putea   să   sper?

Mă   uit   în   jurul   meu   și   văd
O   Omenire   în   prăpăd
Și-un   Dumnezeu   nemulțumit
De b  Univers,   de   Infinit:

Cine   și   unde   a   greșit?

E   greu   Pământul   de   suspine,
Orbita   nu-l   mai   poate   ține!

Văd   umbra   păsării   de   pradă
Ce   calculează   cum   să   cadă
Peste-a   Pământului   Cireadă!

Și   vezi   cum   sepia   astrală
Și-aruncă   norul   de   cerneală!

Mai   vezi   un   nor   coclit,   verzui
Ce-îneacă   cu   otrava   lui
Iubirile   Pământului!

În   loc   de   Pasăre   sau   Floare,
Sau   Inimă,   Pământu-n   Cer,
Va   fi   solzoasă   târâtoare
Orbecăind   pe   văi   de   ger?

Suntem   în   pragul   Neființei
Și   fi-vom   blestemați   mereu
Fiindcă   ne-am   ucis   părinții:
Natura    și   pe   Dumnezeu.

Vezi   trăsnetul   blestemului
Pe   Creștetul   Sistemului
De   la   Pământ   până   la   Vega
Și   de   la   Alpha  și   Omega!
.............................................................

După-al   Pământului   deces
Arheologi   din   alte   astre
Vor   căuta   fără   succes
Vestigiile   lumii   noastre.

Se   vor   mira   poate   un   pic
Însă   tot   ei   își   vor   răspunde:
”Acesta   este   locul   unde
Nicicând   nu   s-a-întâmplat   Nimic”

Și   or   să   plece   mai   departe
Lăsând   sub   munții   de   gunoi
Acest   nefericit   altoi
De   Veșnicie   și   de   Moarte.

De   Judecata   de   Apoi
Numai   o   clipă   ne   desparte  --
Despre   Planeta   de   Gunoi
Nu   va   mai   scrie   nici   o   carte!
........................................................................