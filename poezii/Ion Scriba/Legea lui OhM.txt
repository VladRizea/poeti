Îți   laud,  Doamne,   măreția
Ce-n   Univers   o   etalezi,
Dar   ce   ne   facem   cu   moșia
Ce   nu   poți   s-o   administrezi.

Nu-ți   șade,  Doamne,   în   putință
Un   punct   și-o   virgulă   să   pui
Acestui   val   de   suferință
Rotind   în   jurul   soarelui.

Ești,  Doamne,   poate   un   jurat
Care-și   rostește   sec,  sentința,
Ești, poate,   un   automat
Ce   nu   știe   ce-i   suferința?

Mâncarea  vieții  e-un  amestec
De  lacrimi,  sânge  și  noroi.
Așa  ceva  nu  pot  să  mestec,
Ia-ți,  Doamne,  marfa  înapoi
Și  fă  ce  vrei,   eu  nu  m-amestec  --
Și-așa,  Tu  faci  ce  vrei  cu noi.

Reglează  vieții  metronomul
Cu  moartea  fii  mai  econom  --
Hai,  fă  un  gest  frumos  cu  omul
Și  dă  dovadă  că  ești  Om.