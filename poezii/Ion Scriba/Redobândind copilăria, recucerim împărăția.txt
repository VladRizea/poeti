Nici sfânt cu suflet de văpaie
Nici  gânditor n-a penetrat
În  Logosul de diamant
Ce  doar cu diamant  se  taie.

Mari  conștiințe-aduc solia
Din  Spirit,  și  prin  geniul  lor
De  aur  neputrezitor
Subînțelegem  Veșnicia.

Prin  magnetismul  emanat
De  scoarța  noastră  cerebrală
Pământul  e  înconjurat
De-o  aură  spirituală      
Și-atuncea  când  în  preajma  mea
În  loc  de-un  om  va  fi  o  mie
Pământul   va   funcționa
Ca   neuron   în   galaxie.

Va  fi  momentul ideal
De-a-înscrie  Spiritele toate
În  Marea Universitate
A  Globului Spiritual.

Prin  alchimii supralumești
În  infinită devenire
Poate că  Legile Cerești
Sunt Gânditori  Ajunși Gândire.

.............   

Acum  în  unii dintre noi
Jeratec  sub  cenușă  zace
Căci  pacea  nu  e   nici  o  pace
Ci  o  permisie-n  război.

Ce  poate  face  Omul  Fiară!
Și  lor  și  tuturor rivali
Ultramoderni  Neanderthali
Lângă  Măciuca Nucleară.

La  umbra  armelor  nu-i  pace!
Ce  știu  mai  bine  oamenii?
Știu  cel  mai  bine  a  preface
Decoruri   paradisiace
În  scene  pentru  tragedii !
..........................
Răscruci  la fiecare  pas,
Răscruce-n  orișice  secundă
Răscruce  în  minut  și  ceas
Și-n  suma  veacului,  rotundă. 

Ca  lupii  fascinați  de  lună
Privim  la  cer,  la  Univers
Și-împiedicați  în  propriul   mers
Urlăm  că  lumea  nu  e  bună.

Fiind  o  lume  inundată
În  propriu-i  sexual  tunel
Și  cu  busola  deviată
De  la  spiritualul  țel,
Căzută-n  propria  ei  plasă
Cultura  va  pieri  în  vânt
Iar  Spiritul  de  pe  Pământ
VA  CĂUTA  O  ALTĂ  CASĂ!      
.............................................................