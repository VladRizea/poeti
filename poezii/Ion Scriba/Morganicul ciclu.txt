În  Umbra Materiei tace  un  sfinx
Gândind  Piramide.

Morganicul ciclu  de  ”viață  ca  vis”
Prin  Om  se  deschide.

Cu  mâini  rugătoare  spre  Cerul-altar
Cu  poarta  închisă

Viețile  noastre  cerșesc  în  zadar
Lumina  promisă.

Căzute-n delir,  babiloane  în  noi
Ard  holocaustic

Și  pier  doborâte-n  pierdutul  război
Mefisto-faustic.

Au  boabele  vieților  noastre  vreun  rost
Semănate  pe  vânt?

Merită  irul  de  arderi  ce-am   fost
Pentru   fumul  ce  sunt?

În  frig,  întuneric  și  post
Cerșeam  mântuirea

Dar  răni  căutările-au  fost
Și  rană  găsirea!

Materia  toată  e-n  giulgi
Sub  gerul  fierbinte,

Cădem  pe  planetă  ca  fulgi
Topiți  pe  morminte.

Morganicul  ciclu  de  ”viață   ca   vis”
Cu  om  se  închide.

În  Templul  Materiei  Rage  un Sfinx
Zdrobind  piramide.

Ni-s  viețile  ”arderi  de  tot”
Sufletul  scrum  mi-i

Când  Sfinxul-Hienă  se  linge  pe  bot
De  Sângele  Lumii.           
.........................................