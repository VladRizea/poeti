Ici, colo,  fetele-și  vând  trupul,
Bunicile  își  cresc  nepoții,
În  lume  face  legea  lupul
Și  prădătorii  strigă:  ”Hoțiii”!

Sacrificând  mereu  pionul
Pentru  Iehova  sau  Allah
Nebunii  regi  își  schimbă  tronul
Pe  pătrățelele  de  șah.

Pe  continente  cresc  tumori,
Ereți  și  corbi  se-adună-n  stoluri
Și  aburi  greu  mirositori
Ies  din  istorice  subsoluri.

Toată  Istoria  un  ”OF”  e
Și  pot  să  o  descriu  cu-asprime
Numai  cu  rime  despre  crime
Și   strofe   despre   catastrofe.