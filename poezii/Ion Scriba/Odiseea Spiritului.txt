prolog

Închin  gândirea  mea  și  versul
Tuturor  celor  ce  iubesc
Și  suferă,  în  Universul
Astral,  uman,  dumnezeiesc.

Vegheat  de  Spiritul  Suprem
Ce  dirijează-al  lumii  trafic
Parcurg  cu-acest  modul-poem
Traseul  cosmobiografic.

Pe  Globul  Electromagnetic
Sunt  cetățean  în  Sacrul  Stat
Universal,  înființat
De  Tatăl  Nostru  Cibernetic.

Pe  scena  plină  d   lumină
În  Teatrul  din  COSMOPOLIS,
Între  Infern  și  Paradis
Se  reprezintă  ”cum  stă  scris”
TRAGICOMEDIA   DIVINĂ.
.....................................................

Parcurg  un  slalom  cerebral
Printre  principii  generale
Precum  un  surfer  pe  un  val
Din  apele  primordiale.

La  infinită  depărtare
De  fenomen  și  de  esență,
Atuncea  doar  Gândirea  pare
Adevărata  existență.

Natură  supranaturală  --
Doar  Gândul  galopând  semeț
Asemeni  unui  călăreț
Într-o  Nevadă  Spațială.
...................................................

Abandonez  o  vreme  Terra
Cu  zgomotoasele-i cetăți
Și  mă  înalț  în  stratosfera
Înaltelor  Singurătăți.

De-aici  din  Cap... Canaveral,
Ca  o nălucă  printre  stele
Pornește  la  un  dat  semnal
Racheta  gândurilor  mele.

Trecând  de  ultimele  creste
Văd  Universul  ca  pe-un   spot,
Apoi  mi-arunc  privirea  peste
Nimicul  cel  de   peste  Tot

Și  urc  din  Cosmicul  Atlantic
În  Adevărul  cel  mai  pur   
Subcapilarul  subcuantic
Din  Sfera  Spiritului  Pur.

Independent  de  Conștiință
Peste  real  și  ireal
Din  Neființă-n  Neființă
Se-întinde  spațiul  virtual.   

În  Infinit  --  pereții  goi!
Nu  vezi  nici  metri,   nici  minute
După  măsurile  știute   
În  jurul  nostru  și  în  noi.

Între  ”a  fi”  ș  ”nu  era”,
De  la  Nimic  până  la-Întreg
Nici  înțeleg, nici   nu-înțeleg
Cum  poate  exista  ceva.

Privind  nimicnicia  goală
Un  gând  nebun  m   bântuie
Să  cred  că  Universul  e
Doar  o  părere  personală!
..........................................................

Spiritul  Creator  e  Sfântul
Cel  ce  Ideea  a  gândit
Și  după  el  a  fost  Cuvântul
Din  gura  care  l-a  rostit.

Cuvântu-i  măduva  esenței
Spiritualei  Emanații,
Scheletul  Protoexistenței
Cu  prototimp  și  protospații.

Transcendentale  flutuații
Fac  ele  între  ele  schimb,
Se  smulge  timpul  din  netimp
Și  spații  cresc  din  antispații.

Înaintez  spre  Absolut,
Spre  libertăți  neinterzise,
Spre  cercuri  care-au  fost  înscrise
Din  ne-începutul  început.

O  infinime  de  zerouri
Și-un  infinit  de  zecimale
În  Haosul  fără  hublouri      
Și  fără  puncte  cardinale.

Pentru  ”cerescul  nostru  tată”
Gândirea  n-a  fost  în  zadar,
Căci  Universul  este  doar
Gândirea  lui,  concretizată.

Un  opus  cronospațial,
Desfășurare  magistrală,
Creația  universală
A  Gândului  Transcendental.

Proteic,  într-o  clipă,  mitul
Se  travestește  în  real  --
Nimicul  și  cu  Infinitul
E  invers  proporțional.

Și  pentru  cel  care  gândește,
Chiar  Universul  e  defunct
Căci  Universu-i  doar  un  punct
Pe  care  Timpu-l  prelungește.

Un  Adevăr  năprasnic,
Perfect  rațional  --
Realul  e  fantastic,
Fantasticul  --  Real!
........................................