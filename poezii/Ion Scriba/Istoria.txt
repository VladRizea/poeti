Ni-e  specia  un  om  mai des
Istoria-i  oglinda  firii,
În  luciul  ei  eu  deslușesc
Biografia  Omenirii.

Istoria  --   în  linii  mari  
Iobagi  și  latifundiari   --
La  temelii,  dezmoșteniții;
Sus  --totdeauna,  paraziții.

Sub  ceruri  neîndurătoare
Mai  mult  de-atât  nu  e  nimic
Cel  Slab  e  Robul  celui  Tare,
Cel  Mare-înghite  pe  cel  mic!  
...................................................................

Căzând  din  ploile  de  stele
În  Albii  de  Orânduiri
Curg  ape  tulburi  --  Omeniri
cu  cețuri  roșii  peste  ele.

Sub  ANO-Timpuri  schimbătoare,
Mișcări  de  vânturi  peste  ape...
De  le  privești  mai  de  aproape
Ai  zice,   poate  că-s ... Popoare.

Aceste mici vârtejuri, spume
Ori  avalanșe,  ori  puhoaie
Sunt  revoluții  și  războaie  --
Civilizație ... și  Lume?

Sub  un  destin  unduitor
Curg  fluviile  către  mare  --
Istoria  pentru  popoare
E  curgerea  durerii  lor.
...................

Căzută-n  sexuale  mreje
Sub  a  instinctelor  călduri
Trece  Istoria-n  vârteje
Isterice,  la  cotituri.

Istoria  Pământului
Cu  perisabila  ei  lume  --
Trecutul,  fum,  Prezentul, spume
În  Viitorul  Vântului.

----------------------

Aceste   mici   vârtejuri,   spume


... VA   CONTINUA