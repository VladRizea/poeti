în   lut,   odată  cu   puterea
s-au   împlântat   cinci   suliți   vii
înjunghiindu-l   cu   durerea
dumnezeiască   de-a  simți.
prin   ele   curg   veninuri  grele
adesea   de   nesuferit
dar   noi   ne-înmărginim   în   ele
de   groaza   de   nemărginit.
cinci   suliți   străbătând   pecetea
întoarsă   centripet   spre-A   Fi  --
dar   e   i-al   șaselea   simț:   setea
de-a   ne   dezmărgini.
.............................................
un   braț   al   frunții   zvârle   peste   margini
o   suliță  --  zenitul   e   atins
și   vârful   ei   desprinde   din   nemargini
un  adevăr   aprins.
lăsând   căderea   lui   să   se   întâmple
cu-o   noapte   mai   jos   sau   mai   sus   de   Gând,
lumina-i   se   scobește   și   se   împle
cu   cratere   de   beznă,   fumegând.
în   fiord  se   schimbă   steaua   greu   rănită
și-al   urii   stăvilar   distrus
revarsă-într-însul   crop  de   stea   topită
duhnind   a   vid   secat   și   descompus.
dar   când   luminii   săgetate
îi   potrivesc   căderea-în   fața   mea
își   zvârle   fruntea   brațele-încordate
să   smulgă   legea   zborului   din   ea.
cu   buzele  aprinse   bea   zenitul
luând   locul   Adevărului   de   Sus  --
e-o   clipă   fără   timp   când   Infinitul
ascultă   Gândul   Omului,   supus.
astfel,   cu   fiecare   stea   vânată
ni-e   fruntea   mai   înaltă   cu-un   Zenit
și   glas   de   m   de   fiecare  dată
răstoarnă   câte-un   Cer   și   câte-un   Mit.
și   sunt   destule   stele   nevânate
dar   boltă   de   lumină,   Fruntea,   vrea
să   fie   Cer,   ca   nimeni   să   nu   cate
nemărginire   dincolo  de   ea !
...............................................................