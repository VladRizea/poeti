Motto:
În  fruntea  oștii,  săltând  buricu”
Haplea  al  nostru  cu  polonicu”.  --  (M.   Dinescu)
........................

Toată  Istoria  un  ”OF”  e
Și  pot  să  o  descriu  cu-asprime
Numai  cu  rime  despre  crime
Și  strofe  despre  catastrofe”!

Zac  legile  după  zăbrele
Manipulate  de  bastarzi.
Politica  pute-a  obiele
Murdare,  bune  să  le  arzi:

Patria  mea  --  lanț  de  bordele!
Popor  viteaz  de  bodigarzi.

Hoții  preced  și  se  succed
Și  tot  așa  or  să  rămână
Conform  articole  A...Z
Din  Pronstituția  română!

Ce  bine  spui  cumetre  Luca
Că  totul  e  curat-murdar
Cu  patrihoți  de  buzunar
Care  au  gura  unde-i  buca.

Un  cancer  macină  lumina!
Ca  să  suprimi  supremul  rău
Nu  e  de-ajuns  un  fierăstrău  --
E  necesară  ghilotina.  

Popoare?  Oameni?  Doar  o  halcă
De  carne  pentru  lupi  vicleni,
Legiuitori  ce  legi  încalcă
Și  popi  și  politicieni.

În  haita  strâmb  evoluată   
Având  ca  pradă  singur  țel
Să  fim  convinși  că  niciodată
Nu  se  va  face  lupul  miel.

Să  nu  mai  credem  în  minuni!
Speranța  este  în  zadar  --
Cei  tari  nu-s  niciodată  buni
Cei  buni  nu-s   niciodată  tari.
.................................................................