Ochii-albaștri cari plâng
Când ceva nu ți-i pe plac,
Sub mirajul alb din vis
Ce mai văd și ce mai fac?

Mâna albă și micuță
Vin îngerii de-o sărută,
Ce visează și tresare
De se trage-ncet, tăcută?

Cheamă ea norocul care
Vine-n somn să te dezmierde,
Sau alungă clipa rece
Ce prin negură se pierde?

Pui micuț, când râzi prin vis
Poate spui lui Dumnezeu
Să m-asculte și să-ți deie
Toate câte mă rog eu!