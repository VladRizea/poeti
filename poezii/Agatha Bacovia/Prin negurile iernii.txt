Prin negurile iernii încremenită-n zările de gheață,
Trec grijurile stoluri, în strai de dimineață.

Grăbiții, merg să ducă
Povara zilei nouă,
Pe pleoape cu omătul
Sclipirilor de rouă,
Din roua cea trudită
A trudnicului azi.

E-n toi mânia iernii
Și omenirea-n haos,
Și pentru grija zilei
Nu-i clipă de repaos.
Cresc peste neaua vremii
Țurțurii reci de rouă
Din deznădejdea veche
Și deznădejdea nouă.