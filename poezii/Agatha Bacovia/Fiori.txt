Durerea mea, dă-mi mâna,
Mă rătăcesc pe drum.
Nu-i nimeni,
Mă întunec.
Sunt sclava ta
De-acum.

Stăpînă-ndoliată
Pe sufletu-mi tăcut,
Ți-ai coborât enigma
Din larg necunoscut.

Sub valurile sumbre
Mi-a înflorit iubirea.
Și-n diamante negre,
Mi-ai strâns nefericirea..

Pe
Styxul tău, cu lacrimi
Ți-am preamărit vecia.
Durerea mea, dă-mi mâna,
E moartă bucuria,
Cu visele ucise
Mă prăbușesc pe drum.
Nu-i nimeni,
Mă întunec,
Sunt sclava ta, de-acum!