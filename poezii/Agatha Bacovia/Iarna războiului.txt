Pentru care nuntă se gătiră plopii,
Parcule bătrân,
Când pe lumea-n flăcări
Gorgane de leșuri
Sub zăpezi rămân?

E atâta pudră albă și-nghețată
Pe statui de piatră,
Peste crengi subțiri
E atâta vrajă albă și solemnă
Peste brazii falnici
Peste trandafiri!
Parc bătrân și singur,
Ascunzând regrete:

Întâlniri apuse, ochi ce nu mai plâng,
Pentru care nuntă neagră și-nghețată,
Sub zăpada albă, plopii tăi se frâng?