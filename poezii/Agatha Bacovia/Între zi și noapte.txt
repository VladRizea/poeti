Suliți de lumină se topesc în zare.

Înstrunari de umbră freamătă amurgul.
Seara-ncet își stinge flacăra și rugul.
O mătase fină tremură pe cer.
Simfonia zilei în adâncuri moare.
Pacea peste ape macină mister.


Undele adună din amurg rubine.
Irizări de ape, îmi vorbesc de tine,
Stropi ușori de rouă
Peste straturi plouă.
Din potire fine
Te cuprind pe tine.

Dorul de iubire râde dintr-un crin
Modelat sub vraja norului de umbră.
Noaptea mă cuprinde veștedă și sumbră.

Se înfige-n suflet
Vârful unui spin.
Dorul de iubire a ucis un crin.