Era pustiu
Și frig,
Și umed.
Mureau noroade-n depărtări,
Iar noi uitam prin sărutări
Că-n jurul nostru
Totu-i putred,
Că-n frunzele de pe cărări
Se coborau cu seara-aceea
Doliul și moartea
Peste toate,
Și tremurau ciudate șoapte
Ce sufletul
Ne-nfiorau.
Ce trist era
În orice parte!
Ce trist cădea
Cumplita noapte
Cu foc și sânge-n depărtări.

Prin dureroase sărutări
Uitam că suntem
Două umbre,
Pe-nsângeratele cărări.