Ce va fi dincolo de mâine?
Când lutul, lutului va trece,
Când tâmpl astăzi argintată,
Va-ngĂlbeni mută și rece?

Nu te-nfiori, suavă strună,
Că nu vei mai vibra-n curând?
Și tu, gândire, niciodată,
Nu vei mai făuri un gând?

Cum stânca își așteaptă rece
Trăsnetul greu s-o prăbușească,
Așa aștepți de neclintită,
Arderea vieții să sfârșească.

Tu știi că dincolo de humă
Cântarea supraviețuiește,
Când generoasă și fecundă
Mulțimilor se dăruiește.