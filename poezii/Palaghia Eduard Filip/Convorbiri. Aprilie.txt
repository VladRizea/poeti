Lăstuni albaștri, înveliți în miere, 
Urnesc steluțe mici, în cercuri de lumină,
Crenguțe învelite-n coji de mere,
Aduc un râs de spiriduș și zvonul de grădină.

Grăbite furnicuțe colorate,
Albine moi cu ace de smarald,
Bondari cu aripi creponate,
Rățuște îmbrăcate-n boi de fard,
Intrate -s toate-n hora pentru tine,
Sălaș grăbit adulmecând din sine.

Aceleiași fantasme ne dedăm,
Învăluiți de rostul adăpost,
Prigorii-nfipte-n zări diamantine,
Păcătuim în zilele de post...

Ce farmec lin cu vintre colorate,
Cât verde îndrăcit pe coame moi,
Cum cântă -n curcubee tot ce-n noi
Învață aburii pământului și-și zbate
Orgoliile priponite prin trifoi.

Și-n ochi de spaime, blândule Daimon,
În crupele de mânze-n viers zbicite,
Acelorași fantasme ne dedăm, 
Tu, multele-mi iertări, eu, rarele-ți ispite.


(dedicată  convorbiriștilor ieșeni)