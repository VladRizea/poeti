Intempestivă floare de castan …
Ai năvălit în ochiul din fereastră,
Zbicită. Lumânare alb-albastră,
Înveșmântată-n verdele-noian.

Nețărmurit ogor de rapiță-nflorindă,
Gălbui odor al asfințitului de-ogor,
Blând florilegiu-n prag de abator
Vânând tutunul înșirat în tindă.

Și peste toate o invazie de maci,
Desfășurare de neghini opiacee,
Blândul zefir cu zvon de azalee
Și flori de strugure din boiuri de araci.

Atât vazu caleideoscopul,
Prin cel ochean cu pietre smălțuite.
I-am pus între lentile mii de site…
Și-atât vazu’! atât îi fu’ norocul!