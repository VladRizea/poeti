În fiecare zi din Înviere,
Murit-am ca un vierme de mătase. 
Sunt fluturele ce-l pictați pe case. 
Învinsă-i iarna ce-o-nvrăjbiți prin sere.

În fiecare noapte de Armindeni,
Înpelinat de vinul de pripas,
Dau ghes lăutelor de cvas
Și tuturor mi-e pretutindeni.

Amiezelor de paști ce-nmuguresc de soare,
Lăutelor de gând ce ghes își dau de-a-rândul,
Le semețesc pripasuri din de-a gândul. 
Și Înviez când mergeți la culcare.