IMNUL NEAMULUI



Veniţi, români din larga zare,
Mereu să fim uniţi, mereu,
Să făurim o ţară mare,
Să placă şi lui Dumnezeu!

Şi când spre noi veni-vor iară
Vrăşmaşii care vin şi pier,
Noi să fim trăznet ce doboară
Stejari cu fruntea pân-la cer!
Să ştie cei ce pradă vor
Că-aici va fi mormântul lor.

Că noi prin munţi şi văi mănoase,
Pe care ard făclii de maci,
Avem comori de sfinte oase:
Avem strămoşi romani şi daci!

Trăit-am veacuri de robie;
Strămoşii ne-au fost traşi pe roţi,
Dar am păstrat a noastră glie
Şi vom păstra-o-n viaţă toţi!

Adăugată de către-Radu Dan Alexandru