PUTEREA AURULUI




In bojdeuca lor saraca, la marginea unui catun,
Traia, cu-a lui nevasta, mos Paun,
Ducand un trai tihnit din cale-afara,
Ne-amarati de nici-o zi amara,
Caci din gradina plina de legume
Mosnegii, totdeauna pusi pe glume,
Si poate cei mai fericiti mosnegi din lume,
Isi culegeau de toate pentru trai,
Far’ a fi zis vreodata “of” sau “vai”

Sub nucul falnic din ograda lor
Veneau flacai si fete-n seri cu luna,
Si se lucra, si se torcea cu spor,
Ca se-ntalneau acolo dor cu dor,
In povestiri, cantari si voie buna,
Si-asa-ntre cei ce-aveau sa fie gineri,
Mi se simteau mosnegii tot mai tineri…

Dar intr-o zi, pe cand cinau sub nuc,
Mosnegii auzira amandoi
Cum, suierand din nuc ca un haiduc,
Le zise un mierloi:

- Sapati sub nuc, atata am de spus!
Si-acel mierloi, zburand apoi, s-a dus…

Cand au cantat cocosii-ntaia oara
Si nici o stea nu se zarea pe cer,
Sapand sub nuc, mosneagul scoase-afara
Cu aur plin, un cazanel de fier!

De fericirea ce le-a dat-o Domnul,
In noaptea ceia isi pierdura somnul.
Caci amandoi, la galbeni sunatori
Au numarat mosnegii pana-n zori,
Si-a doua zi, si-a doua noapte toata,
De nu stiau nici ei sa-i mai socoata…

De-atunci sub nucul mosului Paun
N-au mai calcat flacai si fete din catun;
Mosnegii amandoi, in nopti cu luna,
N-au mai stiut ce-nseamna voia buna;
Pe buzele lor zambet n-a mai fluturat;
Muti sapau gradina, muti treceau prin sat;
Plini de griji intr-una, tot cu chei in san
Fara veselia din trecut pe fata,
Ea tot mai batrana, el tot mai batran,
Pomi uscati in care nu mai suia viata!…

Si-ntr-o zi de toamna, rece, trista foarte,
Cand a fost sa intre mos Paun in moarte,
Pricepand ca fara greaua lui comoara
Ar fi trecut inca vreme pan’ sa moara
A oftat mosneagul din uscatu-i piept,
Si-a soptit spre baba, ca un intelept:

- Aurul in mana celor de sub slava,
E ca doctoria trasa din otrava:
Cand cu picatura intra-n a ta strunga,
Iti alunga dorul si-ti da viata lunga;
Dar, izvor in pumnii-ti daca-i rade fata,
Iti izgoneste somnul si-ti scurteaza viata!…

Adaugata de catre-Radu Dan Alexandru