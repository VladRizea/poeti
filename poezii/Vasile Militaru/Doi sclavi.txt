Nu știu de vor fi crezute cele spuse mai la vale
Și de s-a-ntâmplat aevea faptul între animale,
Dar, - la oameni luând seama, - s-a vãzut, și nu arar,
Cum în lanţuri geme-adesea câte-un leu, prins de mãgar...
Așadar,
Un mãgar a prins odatã pe un prea puternic leu,
Vrând sã-l facã sclav pe viaţã, - oricât îi va fi de greu...
Și, ca sã nu poatã leul sã-l sfâsie, sã-l sugrume, -
Cel măgar, isteţ cum n-a fost alt măgar ca el pe lume, -
La un capăt de prăjinã, lungă de doi stânjeni vechi,
A legat pe leu în lanţuri, mișcând vesel din urechi,
Iar de ceialaltă parte a prăjinii de stejar
S-a legat apoi pe sine, iscusitul meu mãgar!
Cu aceasta fiind sigur că, sub soare și sub stele,
Leul n-o să mai sfâșie scumpa-i măgărească piele, -
Pretutindenea măgarul, - fericit cum nu-i oricine, -
Alerga, să-l vadă lumea, tot cu sclavul după sine...
Într-o zi măgarul nostru poposind într-o livadă,
Cu-al său sclav, de care însuși se-ngrozea, când sta să-l vadă.
Pe sub fân veni un șarpe, ca trimis de Dumnezeu,
Să mai dea o picătură de curaj bietului leu...
Astfel, întrebat de șarpe: cum o duce la măgar, -
Leul a-nceput să plângă și-a răspuns: - Amar. amar!...
Oare, cum aș duce-o bine, când la astfel de neghiob,
Eu, care mă știu puternic, am ajuns acuma rob?!
Urechiatul mă hrănește, nu mã-njugă, nu mă bate,
Insă unde-mi este jungla? Unde-i sfânta libertate?!
Șarpele n-a stat pe gânduri mult, în fânul lui ascuns,
Ci, cu rară -nțelepciune a dat leului răspuns:
- Cum se poate-așa cuvinte gura leului să spună ?
Oare, soarta ce măgarul și-a ales, este mai bună?...
Pentru ce te-neacã plânsul?
Pentru ce tot scoți suspine?
Cum ești tu legat de dânsul,
Nu-i și el legat de tine?
Fii cuminte... ai răbdare... tu nu simţi cã de-astăvară,
Lui, în loc să-i faci plãcere, i-ai cam devenit povară?
Mie mi-a grãit odatã cupa unei flori de măr
Și-ţi grăiesc și eu acuma următorul adevăr:

Lanţul destinat a ţine, sub robie pe vreun brav, -
Strânge mai avan în sine pe tiran, decât pe sclav!...