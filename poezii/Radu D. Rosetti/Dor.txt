In Flandra ţară sîngeroasă,
Ne spun pribegii călători,
Femeile scot ochii,noaptea,
Plapîndelor privighetori.

Şi mai frumos ca înainte,
Cu dorul veşnic de lumină,
În trilurile lor suave,
Privighetorile suspină.

Poeţi,lumina vieţii voastre 
E visul magic de iubire;
În dorul ei cîntaţi voi jalnic,
Ca ea nu-i alta să inspire.

Iubiţi ! Să n-aveţi însă parte
Nici cînd de-ai dragostei fiori !
Ca s-o cîntaţi,dorind-o veşnic,
Sărmani poeţi-privighetori .