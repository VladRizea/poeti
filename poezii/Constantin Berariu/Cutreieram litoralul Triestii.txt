Cutreieram litoralul Triestii
Şi, când stăteam la mal, bătea o briză,
Prin valuri tresărea ca o surpriză,
Un zumzet de zefir foşnea prin trestii.

Vedeam semeţ pe ţărm întinse braţe
Ca să cuprindă-n sine marea-ntreagă
Şi-n loc oprită inima-mi pribeagă
Cu dor strângea priveliştea măreaţă.

Era ceva – părea că mă ridică
De mii de ori mai sus de cum e cerul
Şi tăinuit nu-mi mai părea nimică

Înfiorat priveam atunci misterul
Eternei creaţiuni în partea-i mică
Şi maiestos lucea din ‘nalt eterul.

(Gazeta Bucovinei, nr. 44/1894, pg. 1)