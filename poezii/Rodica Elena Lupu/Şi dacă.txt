ŞI DACĂ?

De la Descartes 
şi Spinoza
la Bachelard 
şi Althusser -
o singură ambiţie:
să ne adunăm în intelect...
că acolo-i un frig select!

Ca să scăpăm de suspans
şi de orice balans...
să ne fie creierul maşinărie
şi sentimentul jucărie...

Categoric!
Simţirea răstignită,
frumos 
şi pe îndelete,
pe crucea conceptului...
Şi dacă Malraux 
are totuşi dreptate 
în esenţă
şi greşeşte 
numai în formă?