Vorbeşte ce trebuie,
vorbeşte când trebuie,
oratoria ta sǎ fie oratoria faptei.
Lasǎ pe alţii sǎ vorbeascǎ tu fǎptuieşte!
Aşa este sentinţa,
un avertisment şi un rǎspuns
la lumea politicienilor
şi la demagogia
agenţilor electorali de meserie,
oameni de cafenele,
agitatori în adunǎrile partidelor,
panglicari în ale ţǎrii,
cum le spunea poetul nepereche. 
Aceastǎ plagǎ socialǎ,
adunătură de excroci şi scandalagii
prezenţi în toate categoriile
societǎţii noastre democratice:
de la sergenţii de stradǎ
la cluburile de partid
unde se joacă poker şi se pun la cale
intrigile politicienilor,
gen Caţavencu sau Farfuridi
cum spunea nenea Iancu,
aceşti paraziţi stipendiaţi
din fondurile bugetare
sau ale prefecturilor,
lichelele societǎţii
sǎ fie trimişi la muncǎ!