În calea mea eşti un surâs, 
În mine eşti mereu dorinţă.
Mereu vei fi a mea iubire
Te port în suflet cu credinţă.

În ochii mei eşti un zefir,
În faţa mea, un crin în floare,
Dragostea mea, prezentul viu,
Iubirea strânsă în petale.

În gândul meu tu eşti speranţă,
În dorul meu eşti sărbătoare,
În somn eşri noapte fără ceaţă
Eşti steaua mea din Carul Mare.

În tot ce sunt eşti aşteptare,
Eşti murmur, cântec, tinereţe,
Tu eşti refrenul fără care
Iubirea mea ar fi tristeţe.