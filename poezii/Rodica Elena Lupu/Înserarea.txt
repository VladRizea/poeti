Purpuriul cerului 
era brăzdat
de straturi paralele
şi subţiate spre asfinţit,
de un albastru lăptos.

Parfumul teilor 
aproape scuturaţi
se amesteca persuasiv
cu cel al trandafirilor,
îndemnînd la căutări
ori ostoiri cît mai departe 
de case 
şi oameni.

Un oftat adînc şi,
parcă răspunzînd
unei chemări tainice,
se afundă 
în amurgul roşiatic 
al grădinii.

Înserarea cobora grăbită.