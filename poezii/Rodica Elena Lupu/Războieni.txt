Toamna, 
când începeau să ruginească frunzele, 
pentru gospodari 
nu era semn de toamnă zgribulită 
în răceală de ploaie deasă şi măruntă, 
Pentru ei sosea primăvara sufletelor, 
adusă de roada câmpului 
pusă la adăpost 
şi de gândul la seri 
şi dimineţi târzii 
fără graba de a-i prinde răsăritul soarelui 
în lunca Mureșului
sau pe dealul străbătut și acum
după aproapte două mii de ani
de drumul lui Traian
de la Apulum spre Potaisa,
spre Napoca.