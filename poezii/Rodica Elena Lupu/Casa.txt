Casa, 
era minunată:
iedera urca de jos
şi pînă sub acoperiş,
verde pe ziduri
şi îndurîndu-se doar
de ferestrele dreptunghiulare,
părînd ochi misterioşi
şi iscoditori,
implantaţi simetric,
intenţionat,
sprea a păzi
ascunsul interior al casei.

Pe trepte
se deschidea terasa,
cu masa 
şi scaunele împletite 
din răchită,
iar în colivia atîrnată 
în colţul din dreapta, 
sus,
se zbenguiau muzical
canarii.