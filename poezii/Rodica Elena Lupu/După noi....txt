Era pe la o mie şi cinci sute
Când el, Basarab s-a ivit,
Iar după două sute Cantemir,
Istoric, scriitor, un erudit.

Şi după altă sută Anton Pann
Cu a sa poveste a vorbei
Alături de Andreiu Mureşan
Care dă deşteptare odei.

De peste-un secol Eminescu ară
Cu poezia pe mărgean,
Coandă şi Vuia îi urmară
Vlaicu şi Babeş şi Pârvan.

Ce greu s-a-nfiripat pe drum
Elita-ţi mândră, Românie,
A răzbătut prin foc şi fum,
Cu lacrimi, dar cu vitejie.

Iar noi, urmaşii de acum,
Abandonam şi cine ştie
De va rămâne după noi
Ceva din lipsă de hârtie!

Octombrie, 2008

Din volumul INTRE ANOTIMPURI
de Rodica Elena LUPU
Editura ANAMAROL, Bucureşti