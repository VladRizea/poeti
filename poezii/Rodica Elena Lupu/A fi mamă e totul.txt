Prima culoare iubită de mine
a fost albastrul,
ochii mamei, 
pe care-i sorbeam, 
dându-mi o stare de linişte 
şi mulţumire. 
Eram mereu lângă ea 
şi mă cuprindea disperarea 
când nu ştiam unde se află. 
Mâinile 
şi picioarele ei 
mă purtau prin locuri necunoscute, 
cu vorba ei 
puneam nume tuturor lucrurilor 
şi fiinţelor din jurul nostru, 
ochii ei ageri 
îmi deschideau mintea 
asupra a tot ce vedeam.
A fi tată, e mult… 
A fi mamă e totul.