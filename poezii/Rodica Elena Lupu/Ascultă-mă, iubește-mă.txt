Aș vrea să pot picta cu stele
Ce simte ea inima mea
Aș vrea s-ajung până la ele
Să-ți lumineze dragostea.

Din întuneric să adun
Să știu ce e adevărat
Ascultă stelele ce spun
Sub cerul care ne-a-mpăcat.

De dragul tău vreau să zâmbesc,
Să îți șoptesc tot ce aș vrea
Să pot să îți mărturisesc,
Ce simte ea inima mea.

Deasupra sufletului meu 
Să văd că nori nu mai sunt,
Că visele se împlinesc
Și rai e viața pe pământ.

Ascultă-mă, iubește-mă
Ești steaua care mă aprinde
Ești lacrima din ochii mei
Ce focul dorului mi-l stinge.

Versurile se află pe CD - LUNA DE CRISTAL, 2020 - voce / muzică Rareș Borlea-Raoul