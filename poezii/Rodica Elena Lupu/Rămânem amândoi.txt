Azi în privirea ta mă pierd
Şi simt că-mi este bine
Dar mă întreb oare visez
Sau sunt aici cu tine?

În orice zi la orice pas
Vom fi pe ţărm de vis
Ne vom iubi cât vom trăi
Făcând din viaţă paradis.

De-acum nu ne mai despărţim
Şi totul ne uneşte
Noi vom rămâne amândoi
La fel ca-ntr-o poveste

Nimeni, dar  nimeni nu va şti
În noapte al meu gând,
Eu voi fi ţărmu-n care baţi
Şi-l vei cuprinde tremurând.

Şi tot aşa rămânem amândoi
Îmbrăţişaţi cu dragoste de viaţă
Cu tine mă trezesc la primii zori
Şi cânt iubirea, speranţă.

Versurile se află pe CD - O LACRIMĂ DE CÂNTEC, voce Paul Surugiu - Fuego, muzica Marius Cristi Popa