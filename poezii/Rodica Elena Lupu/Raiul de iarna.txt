RAIUL DE IARNĂ


Afară ninge liniştit  iar eu mă simt
La intersecţa a două veşnicii
Una-i trecutul şi alta prezentul
Şi te aştept cu drag să vii.

Adun în palme primii fulgi de nea 
Din acest an să-i iau cu mine, 
Pe gene strălucesc bobiţe argintii
Iar eu rămân visând la Tine. 

În noaptea neagră şi adâncă, 
Spre cer adorm cu sufletul şi gândul, 
Acolo unde îngerii împodobesc 
Cu mii de stele bradul mândru. 

Aud în depărtatul univers, 
În iesle-n paiele din aşternut
Că plânge-n scutece de nea, 
Pruncul Iisus ce s-a născut.

În rai de iarnă şi lumină pură. 
Duc vestea Doamne şi mă-nchin
Să-mi fi alăturea de-a pururi
Şi-n pace toţi să vieţuim!