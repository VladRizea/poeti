O imensă experienţă
de care avem nevoie, 
nu din simplă curiozitate, 
ci din necessitate,
dintr-o înclinaţie naturală, 
capabilă să ne influenţeze, 
decisiv, viaţa.

Cu ce ştim acum despre mâine, 
nu putem înainta 
fără să cunoaştem cu adevărat 
ce a fost… 
Cu sentimentul permanenţei 
şi continuitaţii noastre 
a celor care nu ne vrem frunze 
la discreţia hazardului, 
dezarmaţi în bătaia vântului solar, 
a anilor, 
rătăciţi în timp, 
obţinem echilibrul pentru a trăi demni, 
lucizi, temerari. 

Ne asemănăm cu trenul 
care îşi accelerează mersul, 
dar viteza sporită 
nu trebuie să ne îndepărteze de sursă, 
de ancora de suflet, 
de istorie, 
tărâmul stabilităţii vitale.