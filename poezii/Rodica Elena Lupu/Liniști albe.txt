Hai să ne dezmierdăm în zi de toamnă
şi printre gene norii să-i privim,
Abandonaţi în braţele visării
pe câte un mal de rai să poposim

Ca să mai deşirăm un pic povestea,
tu să îmi ştergi şuviţele de ploi
Din şirul dimineţilor acestea
ce-şi rotunjesc lumina pentru noi,

Să te aduc cu zâmbetul aproape
îndrăgostită, tu, îndrăgostit
Azi hai să ne lăsăm purtaţi de toate,
de linişti albe până-n asfinţit...