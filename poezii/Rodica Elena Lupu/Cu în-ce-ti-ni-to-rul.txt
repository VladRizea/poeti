Aerul e doar o aburire,
doar un spaţiu 
din care au migrat clipe,
din care s-au scurs lacrimile,
acolo sus-sus la fereastra singurătăţii,
Un Auschwitz de rame 
căzând sau urcând,
un gând imens construit 
din sticle
concave, 
convexe,
cum stai ca un porumbel de granit
ciocănind geamul orb reflectând
interior, 
exterior,
cum stai ca o frunză speriată
de picăturile de mercur 
ale furtunii de vară,
senzaţii, 
sentimente.

Din volumul SOLITAR, ediţia a doua
de Rodica Elena Lupu
Editura ANAMAROL, 2018