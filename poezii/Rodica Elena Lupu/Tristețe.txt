Ce repede a trecut timpul
De când în lume am plecat, 
Nu mai recunosc azi satul
Pustiu şi tare supărat.

Nu văd pe nimenea la poartă
Să aştepte a mea scrisoare,
Iar uşa casei e închisă
Prin curte buruiana-i mare.

Pe casă ţiglele sunt sparte,
În geam o floare-i ofilită,
Perdeaua s-a îngălbenit,             
În casă nu-i nimic pe plită.

Grădina e acum pustie
Mă înfioară şi încep să plâng,
Toate sunt triste, învechite,
Mama şi tata nu mai sunt.