Dispute, 
dezacorduri,
ciocniri de păreri,
prejudecăţi 
ţesute
în însăşi fibra fiinţei,
toate acestea 
au fost,
sînt 
şi rămân inevitabile,
dar asta 
nu înseamnă 
că eşti un sentimental 
cînd rosteşti 
cu convingere 
că există măreţie 
şi demnitate 
şi puritate.
Nu pretutindeni,
nu pe scară mare,
ci ici-colo,
altfel ce sens 
ar mai avea viaţa?

Din volumul SOLITAR, prima ediţie
Editura Dacia Cluj-Napoca, 1988
Ediţia a doua, Editura ANAMAROL, 2018