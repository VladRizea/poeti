Peste munţi 
începu să sufle 
un vânt tăios 
dinspre nord vest, 
iar a doua zi 
căzu o ninsoare 
atât de deasă, 
încât şi cel mai mărunt pisc 
era acoperit de nea 
şi îngheţat.
E timpul! 
Bătrâneţea nu stă bine oricui, 
şi nici zăpada în orice loc.
Iarna nu se simte bine aici
nu i se potriveşte. 
Aş vrea să fiu acolo 
unde m-am obişnuit cu ea 
şi o înţeleg.
Dor de Ardeal!
Da, recunosc. 
Şi de multe altele. 
Să revăd casa 
în care m-am născut. 
Mă atrage acel minunat loc 
din ce în ce mai mult, 
îl simt ca patria inimii mele. 
Şi indiferent de ce-ar interveni 
va rămâne.