Ai creat în jurul-ţi
un mit al trecerii
prin necunoscut,
Îmbrăţişare dai gândului tainic
sub arc de curcubeu,
valoare clipei
în magia cuvintelor,
în lacrimile dorului
de frumos,
şi de linişte.

Alteori,
zid de nepătruns
se ridică necruţător,
neputându-te scrie
nici măcar cu pana
înmuiată în cerneala trăirilor
celor fără de seamăn.

Aluneci ca o undă de val
spărgându-se de ţărm
te prefaci în clipă de dorinţă.


din volumul "Peisaje şi anotimpuri" 
Editura ANAMAROL, ucureşti, 2016