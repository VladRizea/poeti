Ne-am întâlnit din întâmplare
Şi-am adunat aducerile-aminte
Buchet din roşii trandafiri
Mi-ai dăruit, nu-i loc pentru cuvinte.

Purtăm pecetea dragostei pe buze
Atâta vreme cât mai sunt şi suntem
Iubirea să ne fie călăuză
Şi sufletul cu bucurii să-l umplem.

Destinul meu eşti tu, nu are glas,
Și port mereu cu mine chipul tău,
Dorul îţi luminează al tău pas
Eşti inima ce bate-n pieptul meu.

Să ne iubim cum nu am mai iubit
Când noaptea bate tainic la fereastră,
Iar ziua în sărut fără sfârşit
Să o petrecem toată viaţa noastră.