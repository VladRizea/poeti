Nivel de cunoaştere redus?
Da de unde...nu...
Nu inseamnă prostie,
Eventual ignoranţă.

Cât priveşte cultura... 
Asta da…da,
Ea poate corecta ignoranţa, 
dar nu şi prostia. 

Şi apoi, fără prostie,
ne-am plictisi înfiorător. 
Nu, nu-i adevărat că stările 
se definesc doar una
în raport cu cealaltă.
Iar eu nu confund greşelile cu prostia. 

Evident este că, 
prostia are cauze biologice. 
Obiectivă şi de neimputat. 
Nu e un defect, 
e mai degrabă un blestem.
De imputat e agresivitatea prostiei, 
dar asta e o altă poveste. 

*
Din păcate, n-ai dreptate. 
Configuraţia neuronală 
şi viteza de transmitere a informaţiilor,
chestiile astea prozaice 
care stau la baza gradului de inteligenţă
nu se schimbă decât în rău, 

în timpul vieţii, 
dar nu-i nicio problemă. 

Iar antonimul prostiei 
e inteligenţa, 
nu deşteptăciunea. 

Deştept poţi deveni, 
fiind, în acelaşi timp, prost. 
Şi ce n-ar da proştii 
să fie bănuiţi de intenţia 
de a deveni astfel… 
Şi ce n-ar da să fie 
doar o chestie de "pregătire"... 
S-ar umple lumea de inteligenţi.

Oricum, 
eu vorbeam despre prostie, 
nu despre proşti. 
Chiar dacă, practic,
prostia nu e de sine stătătoare, 
e o noţiune independentă 
şi chiar subiectul unui gând. 
Un prost care se plictiseşte 
e doar un prost obişnuit 
şi care, în acele momente 
dă cu pietre după păsări. 
*
Proştii sunt neinteresanţi. 
Prostia, însă, e, uneori, fascinantă. 
*

Aşa să fie, dacă vrei tu. 
Proştii nu se plictisesc întotdeauna. 

Mai au şi momente 
în care îşi găsesc de lucru. 

Şi, oricum, 
mă refeream la prostie, 
nu la proşti... 
*
Dacă doar inteligenţii ar avea voinţă... 
N-ar fi lumea plină de proşti 
cu putere de decizie. 
Şi polemica ar fi bună, 
dacă ar avea fond. 

Atât de rar mai vezi oameni care ştiu
Care pot lupta... 
Şi care nu se mulţumesc 
să se aşeze pe marginea drumului, 
reproşând universului
sau oamenilor că:
au fost nedrepţi cu ei...

Nici nu ştii cât  mă bucură 
când oamenii 
chiar simt 
ce vreau eu să transmit.