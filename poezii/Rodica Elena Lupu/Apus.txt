Un glob imens,
roşu aprins.
Razele lui colorau marea
ce se întindea
departe în zări
cu reflexe roşiatic-aurii.
Astrul se îndrepta spre asfinţit
cu o repeziciune uimitoare.
Când a căzut în mare,
totul,
aerul, cerul, apa
parcă ardeau.
Era ceva ameţitor de frumos.
Iar când a fost înghiţit de mare,
noaptea s-a lăsat brusc.

de Rodica Elena LUPU
din volumul FERESTRE COLORATE
Editura ANAMAROL, 2014