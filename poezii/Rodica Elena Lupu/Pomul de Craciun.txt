E noaptea Sfântă de Ajun
Şi-i veselie-n casă
Eu nu i-am scris lui Moş Crăciun 
Iar ea, durerea mă apasă.

Pe la ferestre se colindă 
Leru-i ler şi Dalbe flori
Ne daţi, ori nu ne daţi se strigă
Şi simt că mă cuprind fiori.

Globuri şi luminiţe ard 
În bradul mândru de Crăciun, 
Mirosul cald de cozonac
Îmi spune să fiu drept şi bun.

Strig Doamne şi Ţie mă rog 
Primeşte rugăciunea mea,
Steaua la răsărit  o văd
Şi-ndrept speranţa către ea!