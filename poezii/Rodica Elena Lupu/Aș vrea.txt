Aş vrea să pot picta cu stele 
Ce simte ea, inima mea
Şi să înşir pe portativ 
Note de dor, să pot cânta.

Vreau gânduri bune să adun
Să ştiu ce e adevărat 
Floarea iubirii dintre noi 
În viaţă ce-i mai important.

Deasupra sufletului meu
Să văd că norii nu mai sunt,
Că visele se împlinesc,
Că rai e viaţa pe pământ.

De dragul tău vreau să zâmbesc, 
Să îţi şoptesc tot ce aş vrea, 
Să pot să îţi mărturisesc
Ce simte ea, inima mea.