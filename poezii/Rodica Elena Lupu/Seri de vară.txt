Cerul s-a-nfrăţit cu marea
În albastru şi în gând,
Numai valul nestatornic
Strânge ţărmul tremurând.

Norii s-au umplut de lacrimi
Răscolite de prin mări
Se-mbrâncesc unul pe altul
Între cele patru zări.

Marea flutură din valuri
Prinsă-n horă de furtună,
Vântul cavaler de taină
Simţămintele îi scurmă.

Câmpul voalul îşi ridică
Într-un dans uşor şi calm,
Iar pe chipu-i plin de farmec
Zâmbetu-i un verde-pal.

Din copacul înfrunzit
Veselia-ncepe iară,
Se aude tril de păsări
Ca în serile de vară.