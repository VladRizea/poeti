Lângă biserică, în cimitir
E linişte, e pace şi tăcere
Şi toate anotimpurile plâng
Cu mine şi a mea durere. 

Pe crucile de pe morminte,
Pe care au curs lacrimi grele
Sunt scrise numai nume sfinte
Cum e şi cel al mamei mele.

Şi tot în acelaşi mormânt 
Se odihneşte tatăl meu,
Fiu de ţărani, sătean iubit,
Să-i odihnească Dumnezeu!

Într-o rugă de durere,
Sub cerul plin de stele reci
Mi-e dor de ei şi mă închin
Lângă locul lor de veci.

Plânge cu lacrimi de ceară 
O lumânare pe mormânt,
E linişte, pace şi tihnă,
O clipă-i viaţa pe pământ.