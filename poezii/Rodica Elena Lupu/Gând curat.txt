Te-am aşezat 
în colţul meu de suflet 
privindu-te, 
talisman al iubirii ţesute 
în fire de depărtare 
şi sfinţite cu lacrima dorului. 
Te mângâi cu gândul curat, 
aducându-mi-te aproape 
în fiecare secundă 
şi încercând să dezleg 
misterul ce te înfăşoară 
ca un văl ţesut din fire de fum. 
Şi, smţindu-te aievea 
mă sting 
în interiorul fiinţei tale, 
ca o picătură de rouă 
pe-o petală de trandafir 
sub dogoarea razei 
ce nu iartă. 
Alteori, 
zid de nepătruns
se ridică necruţător, 
neputându-te scrie 
nici măcar cu pana 
înmuiată în cerneala trăirilor 
celor fără de seamăn. 
Aluneci ca o undă de val 
spărgându-se de ţărm 
şi te prefaci în clipă de dorinţă.