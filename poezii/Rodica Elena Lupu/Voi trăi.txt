O voi lua de la capăt
Aşa îmi spuneam. Ştii.
De mâine…viitorul...
Voi face sport, voi trăi, voi iubi. Voi?
Acum e doar o perioadă de tranziţie…
Ştii. Repetiţia. Preludiul.
Totuşi, unii oameni mor firavi. Nu noi!
Libertatea supremă e o temniţă.
Trecutul o oglindă care stă cu spatele.
O locomotivă. Oamenii fug
să o ia de la capăt.
Uneori ameţesc,
am o stare confuză de slăbiciune -
Am să fac sport.
Voi fi puternic.
Zilele trecute am rămas ştirb
Mă simt bătrân. Urât.
O alveolă goală
Ecouri. Un inorog rătăcit
Iluzia dragostei

Desigur, şansa mediocrităţii:
Voi iubi, voi citi, sigur că da,
Voi fi cult şi slab, copleşit
de bolile singurătăţii.
Dar ce voiam să spun?
A da!
Voi trăi... totuşi.

Din volumul VOI TRĂI...CLIPA
Editura ANAMAROL, Bucureşti, 2007