În umbra gândului ce trece
Te caut lacrimă de soare,
Eşti ca o blândă adiere,
Firavă zână călătoare.

Prin aeru-ncărcat de cântec
Totul în jur e simfonie,
Sete de zbor, de înălţare
Răscolitoare armonie.

Te simt azi marea mea iubire
În orice strop de mângâiere,
Izvor de fericire şi de patimi,
Trăiesc secunde efemere.

În labirintul tău de gânduri
Iubesc suprema rătăcire,
Fierbinte şi frumos delir,
Lucirea din a ta privire.

O, Doamne-ai pus atâta har
Şi parcă-n toate-ai pus iubire,
Lirism împins la exaltare
Şi setea ta de nemurire.