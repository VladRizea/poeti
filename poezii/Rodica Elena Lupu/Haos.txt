Domneşte azi incompetenţa
precum un bădăran burtos,
Nu se mai poate recunoaşte 
Ceea ce este sus sau jos.

Se pierd aiurea miliarde 
sub ploi, mâncate de rugină,
Cei înţelepţi nu vor şi pace 
cu sfatul lor ca să mai vină.

Şi peste tot în ţară-i haos,
dezordine, ură şi viciu,
Pentru a opri acest dezmăţ 
n-ajunge închisoarea, biciul.

Corupţia-i înscrisă bine, 
mare de tot pe frontispiciu
Şi toţi se bat acum pe funcţii, 
de parc-am fi într-un ospiciu.

Iar în spitale te omoară 
că banii n-au niciun miros,
Directorul şi el te fură, 
Pe ce? Pe slujbe, oneros.

Slujbaşul şi el umflă mita, 
Pe ce? Pe lucrul nefăcut,
Şi toţi au grijă astăzi numai 
de-ai lor, de propriul lor avut.

Ţara ne piere în ruină,
Ni se fură demnitatea,
gândul cu ce poate strânge,
ne fură stima, libertatea
şi chiar dreptul de a plânge.