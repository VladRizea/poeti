CÎNTEC CARACUDESC 		

Era odat' - abia-i un an 
-Cînd Tit era puternic, 
Și vău,vău, vău cel șarlatan 
Era smerit, cucernic
 Dar ah! făcum - sărmanul 
Tit -La Văcărești el e menit,

O, jerum, jerum, jerum, 
O! quae mutatio rerum!
Și-atunci cînd mare 
Tit era,slavita caracuda
La Trei-Sfetițe conacea, 
Lipsită de-orice trudă. 

Sărmana caracuda-acum, 
Cu traista călicește-n drum,
O, jerum, jerum, jerum,
O! quae mutatio rerum!
Porunca de surghiun ș-aman 
Samson nu vra s-asculte, 

Dar iată vine Petrovan 
Din Bolgrad cu insulte!
Și lui Samson i-a zis: sictir! 
Căci eu am fost sub Tit martir! 
O, jerum, jerum, jerum, 
O! quae mutatio rerum!

Iar Bodnarachi desperat 
Luat-a traistă-n spete 
Și-n lumea larg-a alergat 
PÎn' a dat de Sirete, 
Dar pentru el loc de popas
În lumea asta n-a rămas

O, jerum, jerum jerum, 
O! quae mutatio rerum!
Ca jidovul rătăcitor,
A dat de mii de chinuri 
Și pe la Chit alergător
Cu lirice suspinuri;

Dar vai de el cum au ramas!
Vau,vau și Chit și toți l-au ras. 
O, jerum, jerum, jerum 
O! quae mutatio rerum!
Atunci Samson în jamantan 
La Iași se-ntoarce iară, 

Să-și facă traiul cel sărman 
Cu vai și cu ocară
Și iată lucru neauzit,
El într-o zi ce ne-a grăit!
O, jerum, jerum, jerum,
O! quae mutatio rerum!

„Cei de pe urma pantaloni 
l-am dusu-i la răcoare
Și-mi zise Ițic Solomon,
Că-s rupți între picioare,
Dar eu i-am declarat formal
Că asta-i lucru natural

" O, jerum, jerum, jerum,
O! quae mutatio rerum!

[1876-1877]

Adăugată de către-Radu Dan Alexandru