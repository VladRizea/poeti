LA UN NOU NĂSCUT
(Arab)

Plângând tu ai venit pe-acest pământ;
Amic, ce te-așteptau, te-au salutat zâmbind;
Dar să trăiești astfel, încât când te vei stinge
Să părăsești zâmbind amicii, ce te-or plânge.

IMITATORII
(Pfeffel)

Și prefăcut în lebădă la Leda Zeus pornește;
Ar vrea să fac-asemenea un tânăr, ce iubește.
Amicul nostru cel posac

Se duce ­ ca gânsac.

AUTOR ȘI EDITOR
(Pfeffel)

E.
De ce așa de trist, obscur?
A.
Ah! un nemernic mi-a furat
Poemul meu neimprimat!
E. Sărmanul fur!

LEOAICA ȘI SCROAFA
(Pfeffel)

Ca mine-n toată lumea nu-i
O mamă, care s-aib-atâți copii.
Scroafa se lăuda unei leoaice.
Ai mulți ­ răspunse asta ­ unul eu,
       Dar este leu.


©Mihail Eminovici(Eminescu)