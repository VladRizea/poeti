Frunză verde fag, 
Dorule sărac, 
Lăutar pribeag 
Vin', de-mi zi cu drag. 
Vin', de-mi zi să-nsir 
Tot din fir in fir, 
Basmul lui 
Arghir, 
Cel cu păr de fir, 
Singur să mă mir.
Fost-a când o fost, 
Că de n-ar fi fost 
Nu-i s-ar şti de rost. 
Fost-a împărat 
Mândru luminat
Ce avea cetate 
De-nalte palate, 
Cu rumuri de fier 
Ce lovea în cer 
Şi-n mijloc stătea
Şi mi se-nălţa 
Mândră mânăstire 
Loc de pomenire, 
Mânăstire-naltă 
Cum n-a mai fost altă.
Şi asupra ei
Mări, că-mi vedeai 
Ca în loc de cruce 
Soarele străluce.
Ş -avea-mpărăteasă 
Tânară, frumoasă
Ca floarea de nalbă 
Ca lacrima albă,

Pe fruntea senină 
C-o stea de lumină.
Şi-avea trei feciori 
Ca şi trei bujori 
Vara-nfloritori. 
Frunzuliţă tei 
Da din ei tustrei,
Cine-mi era cine 
Cu ochi de lumine, 
Cu statura-naltă 
Ca dalia-nvoaltă, 
Gingaş de mijloc
Şi cu viers de foc?
Îmi era 
Arghir 
Cel de trandafir 
Cu părul de fir 
Şi-mpăratu-avea
Lângă curtea sa: 
O mândră grădină, 
De miroase plină 
Şi roiuri de-albine, 
Prin florile dalbe
De naramze albe 
Gradină de flori 
De pomi roditori 
Şi de sărbători.
Dar de te duceai 
De nu te pierdeai 
Prin umbre răcori 
Prin cărări de flori, 
Iată, mări, iată 
Că-mi dădeai deodată

D-un pom de gradină 
Cu flori de lumină 
Ce-nflorea în zori 
Pe la cântători 
Iar la zi n-amiază
Scutura de raze
Înflorita-i leasă, 
Iar la miez de noapte 
Rodea mere coapte, 
Mere de-aur mari 
Cu sâmburii tari 
De mărgăritari.

©Mihail Eminovici(Eminescu)