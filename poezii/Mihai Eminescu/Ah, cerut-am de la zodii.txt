Ah, cerut-am de la zodii,
De l-al sorții mele faur,
Dulcii sânului tău rodii
Ș-al tău cap scăldat în aur.

Ș-ale tale mâni de ceară,
Fruntea-mi rece să dezmierzi,
Fața albă-n părul galbăn
Și îndărătnici ochii verzi.

Ș-astăzi tu debunăvoie
Fericită-n brațe cazi-mi;
Capul tău scăldat în aur
De-al meu umăr tu îl razimi.

Astăzi tu de bună voie
Îmi întinzi dulcea ta gură:
Soartea mi le-a dat pe toate
Cu asupra de măsură.


©Mihail Eminovici(Eminescu)