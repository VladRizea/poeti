Din ceruri descindută, a mea candidă liră
N-am atârnat vreodata la poarta de-mpăraţi;
Când însa-ale lor fapte venind o-nsufleţiră, 
Din secol pân’ la altul etern au fost cântaţi.
Virtutea prin puterea-mi devine o fiinţă, 
Ca zeu pre pământ are şi templu, şi altar;
Şi viciul, din contră, din neagra locuinţă, 
Cu scorta lui de rele, e fătul lui Tartar.
Istoria prin mine ia chip, se-nfiinţează, 
Şi libertatea mumă a fericirii fac;
Eu timpului dau aripi, prin mine el viază, 
Şi-n candidă fecioară eu pacea o prefac.
La câmp şi la cetate, în noapte şi în rază, 
În carceri, pe ruine, pe oamenii mari cânt;
Conserv ale lor nume în secoli de viază, 
Fac vie-a lor ţărână, dau suflet în mormânt.
Fu noapte, şi acuma, când soarele răsare, 
Venii eroii voştri în lume-a celebra;
A lor ţărâna sacră la vocea mea tresare.
Şi dacă dormiţi încă, cel mort  vă va-nvia.
Târgoviştea e templu l-a mea călătorie
Şi pe-ale ei ruine în pace mă aşez, 
Şi lupte valoroase pe-ntinsa ei câmpie, 
Şi fapte mari, victorii naintea mea le văz.