… Am strâns din vie rodul
Băiatul mamii drag,
Şi ne-am umplut şi podul
Cum umpli un desag.
Am strâns din câmp costreie
şi nucile din deal
şi-otava cea de a treia,
crescută sus pe deal.
Şi am vândut viţeaua
cu preţ destul de bun,
de-aceea nu-ţi cer daruri,
dar vino tu – acum:
să vii un timp acasă
să-mpart cu tine pâinea
uscată de pe masă, 
căci tóate sunt cum ştii
şi tóate ar merge bine
dar rău e, dragul mamii,
că un te văd pe tine
decât prin ceţuri grele 
în nopţile pustii
prin lacrimile multe
prin care-ţi cer să vii,
să vii cu cinstea îmbrăcat
şi-mpodobit cu omenia
c-atâta zestre ne-au lăsat
cei înfrăţiţi cu veşnicia;
să vii grăbit şi singur,
să vii cu mâna goală,
cum te-ntorceai pe vremuri
cu traista de la şcoală.