La Alba-Iulia-n Cetate
Cernea zăpada pe păcate,
În negre secole-ngropate,
Pe umbre-n moarte, deşteptate,
În ziua sfântă de dreptate,
Pe file de luciri de soare,
Când brav Mhai suia călare,
Visând o Românie Mare,
Cerneau zăpezile din zare.
Peste-un mileniu de-nchisoare
Cernea văzduhul nost’ ninsoare,
Să-ngroape graniţa-arbitrară
Din biata inimă de ţară;
Cernea văzduhul o ninsoare
Cu străluciri de mândru soare,
Cu visuri mari, din vremi bătrâne,
Ce-au scris: Deşteaptă-te, române!...
Cu visuri arse-n jar şi scrum,
Cern iar zăpezile pe drum...