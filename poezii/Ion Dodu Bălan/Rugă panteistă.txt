Luminaţi, soare şi lună, frumuseţea iubitei mele,
Luminaţi, stele ale cerului, ochii ei de mure coapte,
Scăldaţi-i, ploaie şi rouă, trupul de trestie gânditoare!
N-o atingeţi, voi limbi de foc ale calomniei, 
Nici voi fulgi de rece indiferenţă,
Nu-i staţi în cale, duhuri de gheţuri,
iar voi
viscole, un-i viscoliţi blândele visuri!
N-o ameninţaţi, fulgere şi nori,
nici voi
dureri şi nelinişti,
N-o obosiţi, lumină lină şi-ntuneric de păcură!
Ea ţine o lume pe visele ei
Ca Atlas
pământul pe umeri.