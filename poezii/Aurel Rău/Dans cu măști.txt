De fapt, iubeam, uram.
Mă poți întinde pe roată, eu te privesc
drept în față, fiu al femeii.
Sînt portocale în geamuri și sori în geamuri
sînt stele-n geamuri și luni în ramuri
și ce-i dacă, vezi doar, îmbătrânim,
ne julim, ne ciupim,
ne tutuim. Am o fată de măritat.
Am o aftă de vindecat.
Printr-o tumbă. Decât să te vinzi pe-un os,
mai bine-n draci pân-la os.
Mai bine criță și-n panglici și-n obrăzar,
mai bine-n doi prin mărar.
Sînt portocale în geamuri și luni în geamuri
sînt stele-n geamuri și sori în ramuri.
De fapt, iubeam, uram.
Mă poți întinde pe roată, eu te privesc
drept în țață, fiu al femeii.