Se risipeste mama , batranii meri ingheata,  Tot mai atent stau noaptea cand luna ma rasfata. Astept din departare o pasare sa vina,  O pasare de taina pastrata pe retina.  Si nu am somn de-o vreme si teama mea respira In crinul tremurand precum o lira. Ea va veni odata, spre dimineata, cand,  Voi fi tacut si rece si gol ca un mormant. Ea va intra, fireste, prin geamurile groase,  Cu ciocul ca o spada, cu ghearele intoarse. Si stand pe etajera, cu trupul ei diform Va astepta zburlita si muta sa adorm.  Se risipeste mama, simt asta dupa cum Batranii meri ingheata in noptile de scrum...