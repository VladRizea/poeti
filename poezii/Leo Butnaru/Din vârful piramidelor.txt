Soldats, du haut de ces pyramides 
quarante siècles vous contemplent!
                                     Napoleon

Pe timp senin 
când albastrul cerului era sporit de albastrul ochilor îngerilor
din vârful piramidelor se vedea insula Sfânta Elena
pe care
din cauza depărtării ce micșorează dimensiunile
uneori până la anihilare
nu se zărea Napoleon.

Cum s-ar spune 
patruzeci de secole făceau abstracție 
de situație.