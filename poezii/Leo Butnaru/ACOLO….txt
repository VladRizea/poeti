1. Peisaj în Chişinău
În această parte semi-rustică a Chişinăului
vezi sute de boschete de liliac înflorit 
dar, iată, de neuitat e liliacul revărsat 
la colţ de morgă orăşenească 
din colţul străzilor Petru Movilă – 31 august 
vizavi-pieziş de colţul alb 
al casei scriitorilor…

2. Internaţionala
Pe zidul alb-gălbui al morgii orăşeneşti
un graffiti zugrăvit curcubeic: „Sculaţi voi 
oropsiţi ai sorţii!”

3. Înşelătoarea părere

Este înşelătoare părerea că
în morga zăvorâtă 
nu se întâmplă nimic…