La început – alchimizând –
am amestecat limba română cu toate celelalte limbi din lume
dar
nici pe departe nu a ieșit darul perfectei limbi esperanto
aurul înțelegerii depline.

Însă nu am disperat
mai încercând o vrajă
alchimizând poezia română în amestec de-a valma cu
toate poeziile din lume
încât a ieșit esperanto ideal(ă) – chiar poezia lumii
și concomitent parcă – Sonata lunii lumii...