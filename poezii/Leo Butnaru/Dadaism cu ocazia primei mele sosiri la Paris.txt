Sigur garçon mai b(o)em ceva 
dadaist. Mai adă-ne o Champs-Élyseés… pardon! O 
șamp- 
anie “Clairette de Die” căci 
vezi doar cum pe noi oaspeţii din Est 
fericirea ne caută până şi prin buzunare 
însă aşa şi nu ne găseşte pre noi 
cămătarii banilor de telefon 
necesari pentru a-i suna pe Ceea Lume pe 
Tristan (fără Izolda) Tzara Brâncuşi Ionescu 
pe Emil Cioran… De bucurie că 
am reuşit să vorbim cu compatrioţii 
o să b(o)em în continuare șnaps… pardon! Champs… 
pardon! Șamp- 
anie șămpănica șămpănea până vom încerca să dansăm 
încrâncenat de balcanic precum Zorba Grecul fără 
Zoarba lui 
după care graçon dumneata frate latin 
franţuz tipic cu vocea de un timbru nazonat 
vei căuta să ne dai afară din 
infernul confortabil al bodegii însă 
te prevenim că nu-ţi va ieşi pasienţa precum 
nu-i ieşi lui Platon care încă în antichitate – bineînţeles că 
ai auzit de ea – încerca să ne dea afară din 
republica sa (credea el) autonomă. Sigur repu- 
blica 
şi 
repu- 
tatia lui Platon sunt noţiuni repu… pu… repu-pu.. 
diabile pentru că zău 
nu e deloc frumos ceea ce a filozofat el 
vizavi de poeţi în intenţia lui 
de a-i da pe ăştia afară din ţară. Să 
nu-i urmezi exemplul garçon şi 
să ne mai laşi în bodegă de unde noi 
vom ieşi benevol 
de bună voie părăsind şi Champs-Élyseés şi 
întreg Parisul 
plecând în drumul nostru. 
Aşadar 
încă un dar garçon încă o şampanie clară din Die 
ce ne sporeşte buna dispoziţie ca un diez muzical 
la începutul portativului şi sfârşitul acestei 
partituri parisiene. 
Et l’ addition 
s’îl vous plaît garçon! 

Paris, 
30.IX.1996