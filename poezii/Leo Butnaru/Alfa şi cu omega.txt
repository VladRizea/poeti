Aşa e cu omul devenit vechi din nou:
ajunge la vârsta când nu mai vrea să fie erou.
E timp târziu
când mai în fiece vers
bucuria trece din viaţă în moarte
alteori – invers,
pentru a-ncerca să-nfrunte căderea în splin
a mitologiei propriului destin.
Altfel spus 
dar în acelaşi mod înţeles
această luptă a contrariilor
e filosofia cimitirelor
cu alfa şi cu omega
în zădărnicia de a afirma
aşijderea de-a nega.
O, da!
Da, o!
Da!