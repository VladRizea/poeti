*      *      *
De regulă
cei ce ştiu totul
nu visează
adică Dumezeu
o mare parte dintre apostoli
dintre îngeri
şi alte spirite superioare
poate chiar absolute
care
odată ce ştiu totul
nu mai au ce visa
ci de acolo
de foarte departe
vizionează visele pământenilor
care probabil
li se par pe cât de naive
pe atât de interesante…
(…chiar dacă e greu de presupus
cum reacţionează infailibilii ce ştiu totul
la vederea inevitabilelor vise pământene
cam licenţioase
cam consternante…
pentru o mai bună informaţie
e de visat
şi o astfel de situaţie…)