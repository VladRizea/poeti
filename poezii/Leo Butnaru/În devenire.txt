La locuri cuvenite 
unele pe sub umbrare
muzele experimentate inspiră poeți
care mai de care.

Însă unii poeți nu prea ascultători 
părăsesc vechile profesoare
și privesc peste garduri în alte curți 
să admire
cum sar coarda niște copile – muze
în devenire.

Zile și munci

…reală 
sau visătoare  
clară 
sau plină de mister 
viața luată mereu cu munca 
se termină atât de repede
fulgerător
                cum
de obicei 
ți se părea că se termină 
timpul liber….