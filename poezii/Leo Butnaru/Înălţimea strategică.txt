…tu luptai pentru cucerirea înălţimii strategice X
în fine
ai înfipt steagul în vârful înălţimii cucerite
băţul
apoi pânza stindardului victoriei tale au fost împânzite 
de furnici
asta e
dacă înfigi steagul într-un muşuroi…
acum aştepţi marele vânt 
vreo furtună care
să spulbere furnicile de pe steag…
　
Aruncaţi mărgăritarele porcilor
Dacă intenţionaţi să treceţi ilegal mărgăritarele prin lume
daţi-le de mâncare porcilor
porcii pot fi trecuţi fără suspiciune prin vămi.