Probabil sufletul e ca un suflu
ce ar face să vibreze o harpă eoliană
însă uneori suflul sufletului te poate trage precum curentul
(de asemenea prin ferestruica deschisă
de asemenea la vreun colţ de stradă
unde rafalele vântului parcă s-ar opri şi
brusc
şi-ar privi peste umăr).
Sufletul are multe în comun cu circulaţia aerului în univers
cu fluxul şi refluxul acestuia 
tocmai din acest motiv uneori putând să te tragă precum curentul
încât şi din cauza sufletului ai putea umbla obrintit 
aiurit 
poate chiar de nelecuit
ca şi tras de o gaură neagră…