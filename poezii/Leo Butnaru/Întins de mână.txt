Nu nu e obligatoriu să ţii cont de ce spune ocultismul
că mâna reprezintă ca şi cum întregul om în miniatură
că palma e un peisaj cu râuri şi coline terestre
dar şi celeste – ale lui Jupiter Saturn Apollo Mercur Venus…
Nu nu e vorba de însăşi mâna
ci pur şi simplu
de un întins de mână…

În lume
înghesuiala e tot mai mare
şi Eu-l tău se sfârşeşte – da –
la capătul unui întins de mână
în vârful degetelor
în vârful unghiilor mâinii întinse…