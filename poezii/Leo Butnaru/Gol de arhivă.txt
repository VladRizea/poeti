bucuria se înalță ca o aprindere de lustre 
uneori fiind și mai impresionantă – ca reflect- 
o(a)rele stadioanelor când competiţiile se ţin în nocturnă 
lumina puternică le convenea până şi în agresiva-i ipostază de 
atacatoare a cristalinului ochilor – astfel 
nu-şi vedeau reciproc defectele 
spunându-şi că sunt ceva deosebit 
nemaivăzut 
copiilor le era interzis să se frece cu pumnişorii la ochi 
să folosească cioburi de sticlă colorată ori afumată – mic şi mare 
se aflau în condiţii egale de comprehensiune 
azi 
de treci codrii de aramă 
şi mergi la arhiva-le 
în tranşeele ei nu vei găsi nici o fotografie din 
acele vremuri cu lustre şi reflectoare: pur şi simplu 
iluminaţia fusese prea intensă – ca o 
leucemie a celuloidului 

29.VI.2003