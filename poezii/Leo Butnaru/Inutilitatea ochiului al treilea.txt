n-au existat câştiguri cunoscute mai multora 
pur şi simplu alte câştiguri nici nu s-au extras şi 
depărtata populaţie (din viitor) 
(ca seminţie intermediară în spaţiul evolutiv om- 
înger- 
metaforă) aproape că nu era în răspăr cu nedumerirea şi falsitatea 
pieirea se arată compatibilă cu generalizarea însingurării ca 
depersonalizare în masă 
iar la un moment dat (ce-i acelaşi lucru cu: la o eternitate dată...) 
de la intensitatea cugetării ca necesitate 
dar şi şansă imperioasă 
din frunţi miji orbita ochiului al treilea 
ca şi cum superior (cel puţin din unghiul de apreciere a(l) 
plasamentului său), însă ivirea-i 
nu avu a spori acuprinsul cunoaşterii, ci doar 
abundenţa lacrimilor 

19.VI.2003