…în fine
va veni, inevitabil, și ordinul acela
formulat nici tu milităros
nici tu milos; ordinul fără: 
– „Alinierea! Drepți! 
Cu pas de defilare înainte spre…”

În fine 
ca un Finita la comedia (alții 
mai orgolioși
vor zice ca: finis coronat opus. Treaba lor…) etc.

În fine 
ordinul va fi unul nemilităros 
nemilos 
unul pur și simplu șoptit ca lângă un
mai general (se poate spune: colectiv) pat de moarte: 
– „Generație, spre ieșire…”