În uşor înduşmănitele zile ale lui noiembrie 
iubito mă gândeam să-ţi trimit 
o scrisoare deschisă (ce clişeu!); 
să-ţi adresez 
o scrisoare deschisă 
precum se face în cazul regilor 
preşedinţilor de state 
prostănacilor de fotbalişti 
altor magestați... 
în realitate însă 
am a-ţi adresa o scrisoare închisă 
pe care zic e bine că nu o va cunoaşte nimeni altcineva 
scrisoare închisă cu nişte coordonate închise ale 
nedivulgatului delir al tăcerii în care 
avui a trage concluzia că 
atunci când se gândeşte la dragoste 
fiecare din noi confirmă o 
mare singurătate...