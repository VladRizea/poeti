Numai albinele mai pot alege din tutun
ceva bunătate... - și
prin pâlniile florilor lui picură
nectar...
Acum, toamna, doar
doar floarea tutunului mai poate-ademeni într-un ultim zbor
pe lângă ciurul zăpezilor...


Fără teamă sorb din rozele pâinii, fără
frică - plecate sunt rândunicile ce
se hrănesc cu adunătoare de miere și 
miere neajunsă la stupi... (O!
rândunicile ar putea suporta frigul iernilor noastre, dar
somnul ascuns al albinelor le trimite în alte lumi 
pentru hrană... )

Din florile tutunului 
strângeți, albinelor, miere pentru 
sănătatea sătencelor care au trudit lângă
frunza asta blestemată...