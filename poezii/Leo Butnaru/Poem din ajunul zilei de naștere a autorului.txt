1

Inconștient sau nevrând
cu voie sau fără de voie
cum zice psalmul
după câte piedici mi-am pus eu însumi în viață
probabil am fost un om mult mai puternic
decât mi-aș fi putut imagina.

Dar dumneavoastră?

2

Din câte piedici mi-au pus alții în viață
inconștient sau nevrând
cu voie sau fără de voie
probabil dânșii considerau că eu sunt
un gigant

mie unuia însă fiindu-mi de ajuns
mult mai puțin – să
nu mă las răpus...

3

Mi-a spus norocul:
„Nu ți-am dat nimic
ca mai apoi să nu am ce-ți lua –
mi-ar fi fost milă să te jefuiesc...”

Nu i-am răspuns
căci nu aveam motiv
nici să-l înjur
și nici să-i mulțumesc...