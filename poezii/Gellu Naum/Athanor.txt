Dintr-un străvechi gest ars
de patru mii de ani

Foşnet al cenuşei memorie stinsă a focului 
peste tatuajele de calcar 
cămăşi de apă limpezi între nisipuri
viermi vegetali ocolind pietricelele
vuiet al găleţilor căzute în fântâni

Dar toate acestea se petreceau sub o pătlagină
şi într-o bună zi el a ieşit să vadă

Deasupra noi şedeam lângă araci
şi cârlionţii ni se întindeau spre ei

Groapa de var se cam părăginise 
prin ceaţă umblau păsările ameninţătoare ale somnului
noi ne feream pe cât puteam
şi el ne rezema cu ochii