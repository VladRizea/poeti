Când ne vârâm sub saltele
trece un lup departe în noi
se duce până la pod și se întoarce
e mult de când îl știm dar să lăsăm
și nu mai ofta că n-ai nimic de pierdut
lumina moare lipită de zid și începe
deruta fără motiv fără evenimente
încep obscurele aspirații și spaimele
tresărirea formelor într-o implacabilă geometrie
începe un timp al lucrurilor monoton și spectral