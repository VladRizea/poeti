1
Împinsă de o rafală precaută
pe orizontul cel mai lung și mai pierdut
agonisim minunile și restul


2
Mai jos lângă debarcader seducătorii ne pun căpșune pe buze
Eroarea inocenței ne-a strălucit pe frunte
și cerul ne-a înmiresmat spinările


3
Acolo se petrece ritualul de anihilare
(ca un tandem feeric ne zvârcolim în ceață)


4
Mă zgârii singur în somn Mă zgârii pe față Aleluia


5
Oh m-aș culca în pălăria ta de lână


6
Nuntă și doliu E de ajuns să te gândești
la îndârjita mea muțenie


7
Așteaptă să se coaguleze opiniile
în problema aceea distrusă