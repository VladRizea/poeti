Am văzut cutia de lemn(aproximativ 10/20) și cele 16 animale
aflate înăuntru

am văzut frunzele mov și roz foarte subțiri și nesfârșit de
transparente

dădeam târcoale lucrurilor le ascultam limbajul o șansă inventată
ca să ne salveze

doream acolo fluiere de la bun început Uitasem numele și nu
mai cunoșteam perechea

cum se numea fata aceea tăcută cu genunchi albaștri iubita
discontinuă

ea se juca cu pietre moi ne legăna în șoapta generală