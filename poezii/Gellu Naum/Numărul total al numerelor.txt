Pe-aici pe aproape printre clovni furioşi
ca un şirag de şerpi cu clopoţei
se desfăşoară numărul
acum nucile au crescut Marea-Mamă
le părăseşte fără regrete
acum tu zâmbeşti aşezată alături
cu mâinile ca o ploaie pe ochi
cerceii i-ai lăsat pe masă printre şopârle
şi eu liber pe câmp adio
la malurile pământului printre ierburi amare
şi cârtiţele mă târăsc în labirintul lor
singur pe câmp adio În nebunia asta numerică
nu mai există oprire