Ce flori frumoase făcea pictorița pe femurul nostru
albastre galbene portocalii flori minunate

noi toți școlari poeți toți viguroși toți morți
păscuți de cai mâncați de câini și singuri
toți galopam strigam vacanța mare a sosit vacanța mare
toți galopam în cai și nechezam glumeam
ne-am fi oprit să plângem și să plătim în bani
ne-am fi vândut ghiozdanul și coama pentru asta
visam cearceafuri sâni și nechezam în cai
școlari poeți de la orchestră de oriunde
mâncați de câini uitați de fete
noi galopam întruna și strigam vacanța a sosit vacanța
dar ea steatopiga pictorița caraiba mută
ea ne oprea o clipă ne zâmbea
și ne picta obrajii pleoapele femurul

(vara 1942)