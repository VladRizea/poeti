În numele fertilității
ea își spiralizează zâmbetul
și îl ascunde într-un melc de somn

Ce scoarță s-a îmbogățit
din vehemența pliurilor sale

Adept al marilor legături mute(câțiva au ales aerul
pentru capacitățile lui de in albastru și de creuzet)
caut în pietre disponibilitățile unui regn încă inalterabil
și ierburile îmi sunt propice

pe când cu fruntea în apă
toporul meu pândește nunta de fier a peștilor