cît ar fi de încăpătoare ziua
scurtă se arată cînd nu eşti cu mine

ştii c-un zîmbet să prevesteşti
alergînd deschizi uşa
şi-n ochii tăi străluceşte
	alungarea morţii
pe care paşii tăi o dezmint

cu speranţa vie a tunetului
că cineva/ în clipirea genei tale/
			gîndeşte
ne pregăteşti pentru refuzul veşniciei

în oceanul de lacrimi al Iordanului
	am intrat împreună
	pentru noul botez
sub aripile largi
		plutind peste ape
ne-am regăsit/ suflet cu suflet
ca într-o rugăciune