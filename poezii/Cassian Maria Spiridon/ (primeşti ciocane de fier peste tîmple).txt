primeşti ciocane de fier peste tîmple
tîrît prin ciulini rostogolit prin bolgii
îţi este trupul călcat
	cu picioare de elefant
de suliţe străpuns/ răsucit în pulbere
ochiul tău se deschide

încercat prin răbdare 
	trecut prin malaxorul zilei
	sufletul se izbăveşte

şi inima 
	cu o suflare mai mult
se avîntă
	printre angrenajele reci
	către năpăstuita fiinţă
a unui zeu cu liră