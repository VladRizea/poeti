curge o apă neagră sub munte
cu valuri rostuite de pietre
între atîtea 
arată o nouă încercare

în amonte
	înălţimea îmbrăcată-n verde
o piramidă peste piramidă
	din stînca dezgolită
se ridică precum zidurile aztece

doar păsările ştiu
întreaga veste
sunt ascultătoare

nu înspăimînt pe nimeni
cu muta mea tăcere

te scufunzi în apa întunecată
aici
	ouăle albe scliplesc
	cu săgeţi înspumate