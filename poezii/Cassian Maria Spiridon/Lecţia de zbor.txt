oglinda de ape
	este săgetată de umbre întunecate
sunt graurii
dau lecţii de zbor
		dimineaţa

adunaţi în uriaşe familii
	părinţii şi puii împreună
cînd toamna timidă
		trimite semnale
pentru bătrînii înaripaţi
care
în măiestre volute
		le descoperă zborul

mii şi mii
	în stoluri
păsările cu cioc galben
/ ca grîul înainte de seceră/
umbresc cu aripile lor cîmpia
ca un singur organism
	cu inimi nenumărate
		sub penele lor negre
ca la comandă se înalţă

se adună
	se desfac şi refac
dispar în lanul de porumb
ca brusc
	norul de aripi
sa-şi caute alt loc

puii 
iau lecţii de zbor