călător
prin bezna verde
tu cauţi inima
	ce-ţi este hărăzită

o cauţi
prin des frunzişul
	ce-l sporeşte primăvara
cu noi şi noi mlădiţe
sub soarele fierbinte
	al miezului de vară
printre rîndurile viei
	brumată de apusul
		toamnei
şi-n congelatul vis
	al albelor zăpezi
cînd verde bezna
	capătă culori întunecate

tu inima-ţi apropii
		iar şi iar
prin ciclonul nemilos
		şi trecător al vieţii
	nu îndestul trăită
cît inimile noastre
una să ne fie	

nu în zadar



să întorci timpul
	precum acele marelui orologiu
			victorios
către clipele vii
	să le repeţi cu încăpăţînare
pînă la înţelegere şi acceptare

să întorci roata timpului
cu nepătrunsele chei
		ale dragostei
să fii gata să treci prin rîpele
		pline de noroaiele gloriei
din primul şi al doilea măcel
cu nesăbuinţa
	că va veni
		vor veni
încă şi încă...

tu stai şi învîrţi cheia
cheița minune
ce deschide timpului drumul
cu perseverenţă şi încredere
că nu în zadar
cad peste noi
	florile dalbe