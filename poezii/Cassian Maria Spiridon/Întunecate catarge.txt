cu mişcări de balet o fecioară 
pluteşte peste albe cîmpii de omături
cu miros de floare
	în tija unei aşteptări înţelepte
îndrumă

o pasăre neagră taie
	dunele ridicate de viscol
trupuri electrice
	se strecoară printre propileele nopţii
c-un zumzet de flutur
degete în căutare
	pe harta unei geografii îngrijorate

copacii
	întunecate catarge
		înfipţi în cuprinzătoare zăpezi
paznici muţi
	în iubire
se-nalţă tot mai sus
spre inimi rugătoare
	învăpăiate
rătăcitoare în albăstrime

un înger prăbuşit
	răsfrînt în oglinda spartă a Lunii
ne urmează