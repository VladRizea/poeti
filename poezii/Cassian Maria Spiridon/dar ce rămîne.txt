o! cît de lung pare degetul
degetul scormonitor prin orbite
		prin rămăşiţele zilei
prin creierii nopţii

un deget ascuţit
	aproape o săgeată
ce se îndreaptă spre inima întrebătoare
anulînd orice încercare
la dreptul de apel şi de clemenţă
un deget ce nu iartă
	dar totdeauna înţelege

tot timpul înarmat
	ca o oaste în marş
e degetul
	la mîna lucrătoare
dar ce rămîne
	din sîngele albastru
vărsat pe cîmpul alb
	al foii de hîrtie