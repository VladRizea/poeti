sînt drumuri verzi
	hotare bine înzidite
pămînt din pietre şi podzol
	şi pepiniere de măslini
deşi nici un Apostol
n-a călcat tărîmul
	cuprins ca-ntr-un inel de ape

eşti gata să călătoreşti
	spre un Iordan imaginar
ce-ţi pare
	cu cît înaintezi
tot mai posibil

lumina-i galbenă
	ca dintre bulgări izvodită
sub strălucirea amiezei
		ce ne-ngăduie

în drumul nostru fără ţintă
avem la capăt nesfărşită
	ca ochiul ce ne priveghează
întinderea de ape