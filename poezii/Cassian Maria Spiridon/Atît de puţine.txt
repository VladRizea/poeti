stelele
	puzderie de ochi
stau aţintite peste vieţile noastre
abia (s)clipesc
nu vor să ne piardă nici o mişcare
nici o zvîcnire a inimii
		cel mai mărunt sentiment
nici un scîncet al naşterii
	primii paşi
		nestăvilite iubiri
			şi păcate
pîndesc să nu scape ultimul suflu

stau bine
	acolo în cer
		sînt gemene cu nemurirea
au mulţimi de ochi 
		ce stau de veghe
la atît de puţine
		mîini mîngîietoare