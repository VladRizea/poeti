la umbra copacului
ascult glasuri de porumbei
			sălbatici
în amiaza fertilă
pe ritm de tobe africane

se înalţă palmierul
cu frunzele uscate de jos pînă sus
unde în vîrf
	doar cîteva sînt încă verzi

un arbore ce îşi păstrează
	toată podoaba
şi vie şi cenuşă
frunzele palmate refuză despărţirea

doar platanii îşi leapădă scoarţa
se lasă jupuiţi
	ca mielul în zilele pascale
cu superbie urmează calea vîntului

în trombă se desprind cojile
	urcă la ceruri