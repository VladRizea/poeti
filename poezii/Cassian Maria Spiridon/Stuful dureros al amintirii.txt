stuful prezent pe maluri
şi pe margini de drumuri şi cîmpie
e tăios ca săbiile
	mînuite în lupte fratricide
		fără milă
e verde în seceta ce ne curpinde
		în tot locul

o! nu sînt vapoare mateloţi şi amirali
cît Dunărea ar merita şi Marea
la cîte bătălii pierdute ne aşteaptă
e sîngele o pînză străvezie
un scut/ o pavăză de peşteri
unde nici soarele nu calcă

prin munţii de nisip
	în gropile de piatră
acolo lacrimile curg şi nopţile s-aşază

lungi sînt pieţele amiezii
precum iubirile tîrzii
la umbra lor doar clopote răsună

voi tinere simţuri
	printre atîtea dune
nu îndrăzniţi şi nu speraţi
la gloria străbună
sînt multe lovituri
	şi piepturi prea puţine
la cîte vatra este-ndreptăţită

să ne tîrîm piciorul printre pietre
pînă la malul plin de
	stuful dureros al amintirii