ne pregătim de drum
	adunăm în valize necesarul
pentru noi doi/ mai ales pentru ei
cei pentru care are loc călătoria
ne mişcăm
	încă păşim pe străzile urbei natale
(natală să fie!
totuşi/ aici am strigat prima oară
am înghiţit prima gură de aer)
nu-i departe clipa 
cînd nava îşi va lua zborul

pînă atunci
	din toate ce viaţa mea/ viaţa noastră
		adună
			nimic nu se schimbă

primăvara ne însoţeşte cu întreaga mireasmă
		a anotimpului

rulăm către locul unde credem
	că viaţa îşi are un sens
soarele răsare/ la orele ştiute
		ale echinocţiului