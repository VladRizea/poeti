vine
	se rostogoleşte de neoprit
începutul cumplitului
sigur
	pe lauri
pe victoria sa
nici îngerul nu-l poate
încremeni între
	hulubii vestitori

stăpînii golului
	ai văzduhului brăzdat
de sunetul de metal
cu o vibraţie ce înspăimîntă
alungă orice speranţă
în faţa cumplitului
	cine să-şi pună
pavăză pieptul

întunecate sunt lacrimile
timpului prin care străbatem
şi focul se întunecă
	îşi pierde vigoarea
abia pîlpîie/ se stinge
	cînd suflă cumplitul
e strigătul
	copilei dispărute

neaşteptat 
ca avalanşa în munţii
		încărcaţi de proaspete ninsori
în chinga albă a zilei
	cînd uitarea 
va cuprinde inimi
vor amuţi şi clopotele-n schit