cu o nepăsare
	bună de păcălit popoare triste
însoţită de muzici pe măsură
cobori pe scări întortocheate
din întuneric în adîncuri
pe chip cu o cruce
	a zîmbetului care înţelege
zi şi noapte
	neobosit
durerea

şi totul
spre a cinsti o veche vamă
	între iubiri prezente
pe un contur nedesluşit
	de prinţesă şi copilă
cu multe alte înfăţişări
ce bat în uşă
	cu puternice ciocane
ele pătrund în suflet
curinse de-un mister
ce aşteaptă glonţul
		să străbată prin carnea
realităţii

cînd vine dimineaţa
cu ochii în lumină
		şi inima-n jăratec