să ai mereu aceeaşi faţă
	grea povară pentru inimi
		ce vor să te-nţeleagă
îţi este chipul încruntat
	precum e stînca
		sub homericele valuri

unde e faţa uimită de splendoarea vieţii
unde e chipul în care iubirea
		şi-a săpat sigiliul
unde-s primăvara vara
	şi toamna cu frunzele-i de aur
unde sunt eu
		şi sufletul pe unde rătăceşte
corabie
	fără de cîrmă vîsle şi-ncăpătoare pînze
catarg înalt şi despuiat
covîrşitoare noapte