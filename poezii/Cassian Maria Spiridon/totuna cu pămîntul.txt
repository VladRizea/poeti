cu greu se ridică din valuri
		un înger
precum un matelot
		uitat în larg
rămas singur
	să mînuie la pînze

aripi deschide
	pline de nisipuri
		între pene
se ridică
şi cade
	a cîta oară
nici el nu ştie a număra
	demult a pierdut şirul

dar iar şi iar
	fără oprire
		îşi repetă zborul
ca unul ce abia-l învaţă

tu îngere
	cînd nici aripi nu mai ai

cînd eşti căzut
	totuna cu pămîntul
nu mai visezi la Înălţare

o! biete încăpăţînate
	zburătoare fără pene