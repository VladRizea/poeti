să pui capac la zilele şi nopţile
		ce ne-nsoţesc
să-nchizi şi uşi
	ferestrele ce bat
spre viitorul care nu mai vine
frumoasă întîmplare
una gata să te-mpartă
cu aripile grele de metal
într-o mecanică mişcare
fără Înălţare

o amintire
din raiul ce ne uită
		zi de zi

Doamne!
cu un genunchi 
plecat pe pietrele cu scobituri
de cîţi au fost ca să se-nchine
îmi caut împăcarea
îngăduinţa de-a fi parte
la liturghia
care ne veghează