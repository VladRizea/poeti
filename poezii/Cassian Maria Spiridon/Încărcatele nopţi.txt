mă uit şi mă mir
	am degete cinci
		la picioare
cum Doamne se-ntîmplă
	să rămînem cu cinci degete
	cinci unghii
		numeroase falange

sunt admiratoare ale pămîntului
azi
	şi în tot lungul vieţii
cu tălpi fără platfus
		şi nici alte defecte
cercetate cînd te cheamă la oaste

ay! va sosi
	vom cunoaşte pe cine iubim
		dimineaţa
şi pe cin’ să urîm 
la amiază
o! voi căpitani şi bieţi generali
cercetaţi dimineţile pline de sîmbete
	şi de lacrimi 	încărcatele nopţi
		ce ne bîntuie 
neîndurătoare