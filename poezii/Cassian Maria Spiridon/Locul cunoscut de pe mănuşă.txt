stai în aşteptare
	sub turbioane de lumină
la umbra unui locaş
	cu multe şi semeţe turle

poate şi Domnul stă în aşteptare
să vină
	să urce la el
sufletele încercate

pentru viitorul care vine	
		sau care a şi trecut
stai părăsit

ai ochii grei
	şi inima tăciune
rătăcind prin dimineaţă
	cu lacrimi pe obraz 

caut şoimul fericit să zboare
să părăsească locul cunoscut de pe mănuşă