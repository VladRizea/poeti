am străbătut serpetine încăpătoare
canioane adînci
		cu pietre suprapuse
multietajate
	ridicate la cer
precum piramidele
cu o pădure deasă
şi iarbă pîrjolită de soare

printre munţii cei negri
	marea îşi arată obrazul
şi nu se aude nici o chemare
de acolo de unde sufletul
	cu înţelepciunea necesară
			aşteaptă

prin stîncăria balcanică
	încăpăţănate anvelope se aştern
fac din cercul lor 
o linie fără sfîrşituri
în tot acest interval
nici Dumnezeu nu apasă pe taste