eşti privitor ca la teatru
	în piaţa de antichităţi
		încăpătoare
din faţa Catedralei
mulţimea în mişcare
	curioasă îşi ridică ochii
		la arcadele gotice

o lumină tăiată de vitraliile anotimpului
în mersul rotitor al carului electric
se strecoară printre frunze şi ramuri
răsucite de frigurile nopţii

un acordeon îmbătrînit
	înalţă sunete într-o uşoară curgere
la încrucişarea unor căi ce-ndrumă
printre zidurile vechiului burg