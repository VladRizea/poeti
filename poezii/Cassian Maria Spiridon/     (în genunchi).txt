în genunchi
ascult slujba întru iertarea păcatelor
cu sufletul pregătit mărturisirii
sunt lîngă masa pomenilor
miroase a pîine
	a pîine albă împletită
			încă proaspătă
sub lumina unei dimineţi
	de început de iarnă

enoriaşii
	tineri şi bătrîni
cu lumînări aprinse
stau cuminţi
	în aşteptarea cuminecăturii
dascălii ridică glasuri
	spre slavă şi îndreptare
ne curăţă inimile
		pentru spovedanie

spovedania de dinaintea Naşterii