mai zăbovesc încă
	uimit
printre despletitele ramuri de pin
şi de tuia palmatele crengi

sînt încă sînt
	pe planetă
o calc apăsat
rapid în mişcare
mă îngăduie Ei
locuitorii cereşti
în luminoasa lor nepăsare
o minune întru plăcerea lor

îţi rămîne
atins de ale păsării
	aripi negre
un aspru zvîcnet
cu el s-a răpit tinereţea

eşti tu
aici încă
aducătoareo de har
pentru noi muritorii

ne aduni sub clopotul fericit
			al iubirii

se scutură scoarţa pămîntului
cînd pentru o clipă
	îşi coboară luminătorul
			privirea
la fel 
apele se ascund
în albii de ele ştiute

o! vino
	coboară senină
		ca o zi de april
			nostalgie