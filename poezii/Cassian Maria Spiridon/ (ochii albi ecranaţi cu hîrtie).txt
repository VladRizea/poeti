ochii albi ecranaţi cu hîrtie
	mici/ albe cercuri
pete pentru ascuns universul
şi tot ce acoperă planeta
cu dublă închidere
	pleoape de carne
		şi încă un strat
			celuloză
să nu-i mai străpungă
		săgeata luminii
şi nici mişcările vieţii
o încremenire
	la care numai tu poţi da
			dezlegare

stai cu cenuşa pe limbă
	cenuşă copleşită 
de atîtea glaciare înfrîngeri
bătălii înfruntate vertical
	dar fără iluzii
cu ochi albi