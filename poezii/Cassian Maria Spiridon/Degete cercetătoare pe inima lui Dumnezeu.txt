e sufletul o avalanşă de lumini
culese din turnurile toate ale Sagradei
degete cercetătoare
pe inima lui Dumnezeu

prin piatră vine glasul
ne vorbeşte mut
precum platanii
coloane arborescente
îşi ridică braţele
în rugăciune
o pater nostra
în toate limbile creştine

o ploaie care îmbracă anotimpul
frunzele ce dau să se-mplinească
mugurii şi florile
lumînările aprinse
cînd drag cu drag se bucură
de-mpreuna adunare a glasurilor
ce cîntă
cu moartea pre moarte călcînd