strivit sunt de nopţi şi zile
	cu detaşarea trecerii
din lumea vegetală 
între pietre
cu tot curajul
	celui care îşi pierde
a cîta oară
	încrederea în clipa care nu mai vine

sunt zile aspre
	pentru noi pregătiţii
cei gata să urce
	pe căpăţîna eşafodului

curăţ creierul
	printre firele albe 
		electrice
cu scule precise
	mînuite de mecanisme reci
care umblă neînduplecate
prin emisferele cerebrale
	emisfere rătăcite între ierburi şi flori
		arbori înalţi şi Golgote piezişe

biet tigru
	părăsit pe asfaltul istoriei