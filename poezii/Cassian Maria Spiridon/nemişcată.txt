o pasăre cu aripi deschise
	încremenită în cer
stă nemişcată
		pentru o clipă
îi aştepţi rostogolirea
dar rămîne
		continuă să rămînă
cuprinsă în ramurile văzduhului
precum sufletul
	ridicîndu-se sus
		tot mai sus
şi brusc
	se opreşte
suspendat între cer şi trupul părăsit

amintirea trecerii şi petrecerii
între muritori
închide porţile zborului
nu mai ştie
	dacă să-şi urmeze săgeata
	sau nesperata cădere
şi pasărea stă locului
ca degetul Domnului...