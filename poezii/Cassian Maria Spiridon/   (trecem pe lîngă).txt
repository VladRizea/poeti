trecem pe lîngă
umbra unei clopotniţe
		tăcute
pe sub care îşi vîntură
sutanele
călugări îmbătrîniţi

cînd îţi ating degetele albe
		subţiri
îţi prind
	încheietura ca un lujer
alţi timpi străbat prin 
inimi
prin sufletele copleşite

ulmul doborît în vară
nu-şi mai aşterne bogăţia
	de aur a frunzelor
(parcă nici n-ar fi fost)

doar tu mă cuprinzi
	cu pletele tale
sub lumina strălucitoare
a primei zăpezi