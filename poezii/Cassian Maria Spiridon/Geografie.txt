e un pămînt dominat de munţi
şi străjuit de mare
aglomerări cereşti
	căţărate pe stînci
		spate în spate
ne călătorim pe căile înguste
economicoase/ ale timpului
avem sufletele arse şi pielea înroşită

o populaţie amestecată
	cu o identitate iluzorie
casele
	insule pe creste
aruncate de valurile de piatră
peste chiparoşi şi vegetaţii pitice

străbatem ţări mici
		tot mai mici
	cu ambiţii mari
		tot mai mari
belicoase în neputinţa lor

totul e numai plîns
	un triunghi al suspinelor
din el se înalţă duhul
ca un tsunami  de stînci