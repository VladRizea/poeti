să vezi întreg Bosforul
şi marea cuprinsă între continente
din turnul lui Athanasios Basileus
	înălţat în Bizanţ
		după anul de la Hristos cincisute
turnul ce domină Galata
neclintit/ încremenit în piatră
între Cornul de aur şi strîmtoarea
prin care Neagra Mare
	se împleteşte cu apele Marmarei
un far ce nu mai străluceşte în noapte
cuprins între clădiri pitice

în strîmtoare se mişcă
	precum albine-n urdiniş
		vapoare
călătorind sub podul 
	ce leagă peste valuri două continente
sub puntea în care se-mpreună
			negru cu albastru
în faţă ziduri vechi
	la adăpostul lor
lupta cîndva Iustinian