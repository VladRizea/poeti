cînd inima-i cu totul între gheţuri
tu îţi reverşi întreaga iubire
peste adunarea de oase îmbrăcate în piele
mă curpinzi cu genele-n lacrimi
ce se revarsă îngăduitoare
		dintre pleoape

sub un cer 
		de îmbătrînite ere
şi sorii în rotire
		ne urmăresc privirea

sfîşietoare e clipa
	în care dragostea ne-nfăşoară
atît rămîne 
din permanenta alergare

printre stînci
		între creneluri
eşti precum e Luna 
		pe cerul verii treierat de stele