soarele
	cu o molatecă hlamidă de raze
luminează
	peste amiaza tîrzie a inimilor noastre
peste cîini educaţi şi pescăruşi flămînzi

rămîne doar Strigătul
care ne va cuprinde
	cu gura lui largă
deschisă
	peste o mie
		o mie şi încă o mie de lacuri
oglinzi răcoroase
	cu zeităţi ascunse
gata să-ţi fure umbra

separaţi
	în alveole terestre
	doar privirea patinează
		pe luciul de stele
ne căutăm
	sub ramurile verzi
		de conifere

prin pădurea
în care Strigătul
		se amplifică
pînă la muţenie