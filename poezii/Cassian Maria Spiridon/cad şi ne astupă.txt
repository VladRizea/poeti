scurtă-i fericirea
nu-ndelung se poartă
părul lung în blondele cosiţe
vine secerişul
		vara se termină
tinereţea noastră
	s-a pierdut în zare

bulgări de pămînt răsună
zboară
	noaptea ziua
		cu mişcări egale

în capacul lemnului
	încă se aude
cum covorul
	straturi se aşterne

scurtă-i fericirea
	dar cu cît folos
cînd la moara vieţii
roata se-nvîrte
	macină
		clipă după clipă
florile le rupe

cine să audă
	bulgări de pămînt
care sec lovesc
	cad şi ne astupă
		cerul pentru veci