sub paşii timpului
din adîncuri se ridică-n lumină
			Columna
miri şi mirese
		mireni călători pelerini
coborîtori dintre acei profilaţi în marmură
	pe o spirală ce urcă
		pe zeci de metri către Preaînaltul
aici fiecare îşi află popas 

vin aici
	ei/ părăsiţii sorţii
alungaţi de nevoi din satele copilăriei
de la vetrele părinţilor părinţilor lor

din cînd în cînd
	la mari sărbători
		naşteri şi nunţi
Columna-i aşteaptă
		nemişcată de două milenii
le mîngîie dorul
la umbra statornică/ înaltă
se simt iar la acasele lor