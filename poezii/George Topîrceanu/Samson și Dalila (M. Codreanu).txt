Samson vorbi cu glas adânc: Ştiu bine 
Că-n sărutarea asta care-nşeală
Ai plănuit vânzarea criminală,
Că voi cădea şi voi muri prin tine.

Dar nu te-alung. E patima fatală
Mai scumpă decât viaţa pentru mine...
Şi adormi, strângând-o lângă sine. 
L-a biruit o curtezană pală!

L-a dezmierdat, l-a adormit cu sila, 
O, veacuri viitoare, contemplaţi-i!...
clipă numai a cuprins-o mila,

Dar aplecându-şi trupul plin de graţii, 
Zâmbind i-a smuls un fir de păr,
 Dalila, Şi-a suspinat pe gânduri: Oh, bărbaţii!...