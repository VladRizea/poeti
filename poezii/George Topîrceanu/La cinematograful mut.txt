Se face beznă. Tremurând apare
Pe pânză albă, fără nici o cută,
Un domn cu cioc Zâmbește și salută
Jur împrejur pestrița adunare. 
E un salon în care toți discută
Și râd mereu. E viață, e mișcare
Dar nici un zgomot Fermecată pare
Societatea asta surdomută. 
Cuiva, din sală, i-a scăpat un ban. 
Ușor, întoarce capul indignată
Madama care cântă la pian. 
Alături o cucoană se frământă,
A enervat-o liniștea ciudată
Din lumea „celor care nu cuvântă“