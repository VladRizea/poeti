Fratele nevestei unui negustor
A venit odată pe la casa lor, 
Zicând că la noapte, mâine, cine știe, 
Are gând să plece în călătorie
Și că, prin urmare, 
Vrea să-și sărute sora la plecare. 
— Ba să nu pui gura pe nevasta mea, 
A strigat bărbatul, că intri-n belea! 
— Și de ce să nu pun gura, măi cumnate, 
Când știi că mi-e soră și că eu i-s frate? 
— Poți să-i fii și tată! zise omul scurt, 
Cin’ s-a fript cu ciorbă suflă și-n iaurt.