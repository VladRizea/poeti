Prin ce ținuturi rătăcești
Pribeaga?
În care grota din povesti 
Ai hibernat – o vara-ntreagă?

O, Muza mea cu nasul mic
Si coapse fine, 
Abia sculptate din nimic, 
De ce te-ai dus de lânga mine?...

T;i-am prins în parul inelat
Vreo floare artificiala?
Te-am ofensat
Cu vreo metafora banala?

Ori mi-ai batut vreodata-n geam
Si, spionând perdeaua trasa, 
Te-ai suparat ca nu eram 
Acasa?...

Vrei poate macii din livezi
Pe toti cu mâna ta sa-i scuturi?
Sau te distrezi 
Cu palaria dupa fluturi?

N-ai adormit cumva pe-afara
Si te-ai trezit subt un umbrar, 
Îndragostita de-un magar
Ca-n Visul unei nopti de vara?

Cu Demonul lui Lermontof
Te-i fi-ntâlnit si ti-a fost frica?...
Nu ti-a intrat cumva-n pantof
O pietricica?

(De-aceea-mi iese schiop si mic
Un vers, în fiecare stanta…
Vezi, tot m-ai inspirat un pic
De la distanta!)

Ori m-ai zarit vreodata stand
Cu Muza altuia? Se poate.
Le-am spus cuvinte dulci, pe rând, 
La toate…

Dar n-am facut-o pe furs
Cum fac confratii mei cu tine, 
Ci pe afis
Mi-am spus pacatul la oricine, 

Si confidentele, tu stii, 
Le-am dat pe fata, tale-quale, 
Într-un volum de Parodii
Originale…

Oricum, de-o fi ca-n viitor
Sa placa stihurile mele, 
Las marturie tuturor
Ca n-ai colaborat la ele.

Ca singur m-ai lasat sa scriu
O carte-ntreaga fara tine…
Si daca totusi mai târziu
Te vei întoarce lânga mine, 

Nici nu te-alung, nici nu te-mpac, 
Ci-n fundul calimarii crunte
Muind un deget, am sa-ti fac
Un benghi în frunte!