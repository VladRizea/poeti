Nu-i vezi nici cap, nici coada, nici picioare.
Un bolovan… Dar dac-o lasi in pace,
Ea scoate botul de sub carapace
Si-ncet-incet se pune in miscare…
In cate milioane de tipare,
Cu haine transparente sau opace,
A trebuit Viata sa se-mbrace
In drumu-i de prefaceri milenare!
Caci dibuind o forma mai perfecta,
De la amiba pana la insecta
S-a ratacit in mii de ipoteze.
Si ce drum lung si evolutii grele,
Pan-a ajuns Natura sa creeze
Gingasa forma a iubitei mele!