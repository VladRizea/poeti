Lui Teleor

I
În lumea glumei Teleor e rege,
A spus-o el, şi pare-aşa să fie.
Miniştrii-i sunt epigramişti, o mie,
Şi lucrul de la sine se-nţelege:
Miniştrii fac concepte pe hârtie,
Iar el, ca un monarh, numai subscrie...

II
(variantă)

D. Teleor e-al epigramei rege.
Slujbaşii lui: epigramişti o mie —
Ei fac conceptele şi, se înţelege:
El, ca un rege, numai le subscrie!

III
(variantă)

El ştie epigrame câte stele!
Şi-amar îşi bate joc de cele rele,
Căci nu le poate întrebuinţa —
Iar de-a găsit de spirit câteva,
Găsi un chip să-şi râdă şi de ele:
Le publică sub semnătura sa.

Teolor = Pseudonim, apoi nume oficial al lui D. Constantinescu, publicist român.