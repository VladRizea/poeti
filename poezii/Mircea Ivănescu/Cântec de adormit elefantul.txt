Cu grijă întîi să-i așezi umbră
în nișa peretelui — fii
atentă la aburii străvezii
ai ghidului lui singuratec, la sumbra

încrețire a pielei pahidermice după umeri 
— să știi că din colții lui noițe hieratice 
urcă pentru degetele tale portocalii.

Orișicâtuși de puțin te-ai mișca, 
să știi contează enorm, 
chiar și cei mai calmi elefanți 
își tremură trompa când dorm.

Jocul apelor lângă tine ale somnului, 
așteptând destrămarea celor mai fine 
cearcăne ale celui din urmă gând

până adoarme și se întoarce imaginea 
clipind obosit, și ceasul se rotunjește și
toarce câte un minut clipocit. .

Orișicâtuși de puțin te-ai foi contează


enorm elefanții aud și când dorm.
Când netezești cuvertura
mai ales, fii cu grijă
dacă-i tresare urechea, de-a dura
se va rostogoli — și furișe —
pe carourile ei, cu cuprins diferit, 
ascultarea lui străvezie, 
ascunzișurile muntelui stins el le 
Știe.

Orișicâtuși de puțin contează 
enorm elefanții când dorm.