v înnopteanu poate fi văzut mai nou însoțit de o delicată bufniță blondă, adică înțelepciunea însăși făcută trup, care se-ardică uneori pe umărul său și de acolo susține cu i negoeseu cele mai interesante discuții.
v înnopteanu și delicata sa bufniță blond
formează o înluminură cu scriere rondă.
și pentru cine o citește atent. încărcată de astutii.
și amplă, melodia muzică a trecerii lor împreună
îl încânta înțelepțește pe i negoescu.
în schimb pentru prietenul tatălui lui vasilescu
închipuie o melancolică rună.
zilele se scurg tot mai senine pentru v înnopteanu așadar.
și pentru bufnița delicată și blondă și nopțile chiar.

2

v înnopteanu stă la masa de lucru, citește, și lampa aruncă pe pagina din fața lui un cerc atât de adânc și luminos, încât privirea se pierde, pe umărul stâng al lui v înnopteanu stă delicata bufniță blondă, clampa


chepengului prin care v înnopteanu coboară în acea tainică încăpere subteranee unde el meditează, sclipește auriu în lumina lămpii. în umbrele camerei se înscriu pe perete versete despre v înnopteanu. și câte o frică
răzleață dacă își mai arată capul cu ochii holbați din vreun colț, v înnopteanu o risipește de-ndată când, la masă, întoarce pagina, e o minunată
lectură, delicata bufniță blondă privește cu ochii ei mați umbrele leganandu-se în spatele lui v înnopteanu prin unghere și surâde în tăcere.