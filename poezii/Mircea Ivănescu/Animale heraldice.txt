v innopteanu se plimba de mână cu un animal ciudat-
e un pisi câine, care pe câmpul heraldic
se exprima prin laba ridicată spre cerul baltic
și prin gestul cozii înălțate într-un întortocheat
tirbușon. lui v innopteanu îi place
să umble cu pisicâinele lui-pe nume benone-
și uneori să-l și fluiere-căci pisicâinele este afone
și trebuie de mic deprins cu modulațiile. îi face
plăcere și pisicâinelui să-și simtă laba lui baltică
strânsă în mâna puternică a lui v innopteanu
și să meargă cu el în câte o plimbare heraldică.
(de fapt, pe blazoanele cu litere gotice, runde,
și câmpuri de azur și cu flori pe care v innopteanu le ia nu
le ia în serios-pisicâinele nici n-are unde se-ascunde)