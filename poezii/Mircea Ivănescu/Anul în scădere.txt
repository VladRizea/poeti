Toamna, desigur, poate să fie ca într-o imagine colorată
dintr-o revistă lucioasă (o reclamă pentru țigări,
în care ți-ar face plăcere să mergi, pe sub arbori imenși,
cu focuri mici pâlpâind deasupra, nefireșți, și prin iarbă
alunecă, asemenea unui șarpe rotund, pisica).
Toamna e bine să ieși până în fundul grădinii,
și să pândesti șopârlele pe zidul fierbinte de soare,
și dacă răstorni capul puțin pe spate simți
cum se înclină anul spre iarnă —
și ți se face frig. 
După aceea, cu pisica în brațe,
să te așezi la fereastră și să privești
cum se decolorează grădina —