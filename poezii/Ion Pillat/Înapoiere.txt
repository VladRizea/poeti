Pe soarele-nserarii văd plopii nalţi din zare.


Pe drumurile strâmte, chervane-n şiruri rare
Mergeau învăluite de pace. Mori de vânt,
Cu aripi deschise izbite de pământ,
Păreau un cârd de berze zburând stângace. Line

Ca valurile mării, călătoreau coline -
Şi lanuri de secară, de grâu şi de porumb,
Fugeau şi ele-n urmă văzduhului de plumb.
Şi casa străjuită de anii mei, deodată
În suflet şi sub plopii din zare, mi se-arată.

În pocnete de bice şi-n tropote de cai,
Intrai în amintire cu zgomotos alai.