Fereastra ta deschisăa e pe mare,
Visarea mea pe ape se deschide...
Pe mare trec trei păsări mari şi ţipă...

În pene albe poartăa fremătarea
Furtunii prin catarge împânzite.
Cu vânt se umflă larga lor aripă.
Te du cu noi. Nădejdea mea îmi ţipă.
Şi Vis şi Dor îmi strigă-n cor: Porneşte,
Întinde-n vânturi pene de zăpadă.
Te du prin ţara norilor de spume.
Înalţă-te spre ultima Pleiadă
Şi cupa ta trupească o sfărâmă
De ţărmul şters al ultimului Thule.
Pluteşte-n larguri singur tu cu zborul,
De dragul lui şi-al vântului din aripi!

Pe ceruri pier trei umbre mari în noapte...

Iubito, lângă mine stai şi marea
Îţi cântă-ncet, şi tace trist, şi-n şoapte
Se plânge iar, şi tace iar, şi cântă...

Fereastra ta deschisă e pe mare...