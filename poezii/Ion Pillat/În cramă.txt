Peste mirişti lung răsună chiote de vânători...
Să intrăm în crama veche ... Printre butii-nalte-ascultă!
Cum în pivniţe boltite, zăvorât cu grijă multă,
Numai vinul nou mai cântă spumegând prin zăcători.

Au trecut sub neaua vremii ale patimilor goarne,
Dar ne fierbe încă-n inimi al dorinţelor pelin...
S-aşteptăm să se prefacă mustul fără preţ în vin
Şi cotnarul amintirii în pahare să ne toarne.