A Florica Rosetti

Sambata 23 iulie 1910

Predeal





Am vrut s-ucid iubirea o zi de toamna sura
Cand vantul frunze d-aur din codri mi le fura
Si darnic le azvarle potecilor pustii...


E mult de-atunci - pesemne nici tu nu mai o stii.


Dar tot traia la mine iubirea d-altadata,
Desi chiar amintirea-i credeam ca-i ingropata
In cea mai veche groapa din sufletul meu trist
Dormindu-si somnul rece si vecinic ca un Crist -
Da, imi parea de veacuri iubirea noastra moarta.

Si totusi cand prin ramuri se strecura o pata
De luna pe pridvorul unde sedeam tacut,
Simteam d-odata-n umbra re-nviind atat trecut
Incat parca treceam din nou prin vaduri anii,
Si ma pierdeam cu tine din nou, si iar castanii
Iti conturau in plete flori albe, argintii...

E mult de-atunci - pesemne nici tu nu mai o stii.


Si cateodata seara, in trap de telegari,
Un fior ma cuprindea pe drumurile mari,
Cand sangereaz-amurgul prin plopii neclintiti,
Si parca langa mine zaream doi ochi cuminti
Ce ma priveau prelung si plini c-o rugaminte.


Si-atunci simteam in mine cum se deschid morminte.