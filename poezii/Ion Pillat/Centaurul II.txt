Trei zile-n nemișcare privise stana
Gândul Nu este forma ce pribegea prin haos 
A patra zi deodată simți că un centaur 
Încătușat în piatră îl aștepta să vie 
Trei zile visătorul își făuri visarea:
Când mângâia cu mâna, când, crud, lovea cu dalta, 
Și tresărea lung piatra atinsă cum tresare 
Femeia ce ascunde în sânu-i viitorul
A șaptea zi prin dafini amurgu-ncet se stinse, 
Gemea în umbră visul cu marmură robit, 
Și, falnic, semizeul, mai alb ca spuma mării,
De noapte se desprinse când lună fu-n văzduhuri 
Cutează Creatorul să-nfrunte-a lui făptură
Și, muritor, măsoară o clipă nemurirea 
Dar iată că se mișcă centaurul, grăiește:
”De ce din somnul pietrei m-ai deșteptat, stăpâne? 
De ce mi-e strâmtă haina-ți, de ce mă strânge lutul? 
Sunt zeu și sunt ființă deodată
O! durere
De-a ști ce-i nemurirea de mă pătrunde moartea, 
De-a ști că nu-i iubire când îmi trăiesc dorința 
Ce nu putură zeii sa facă, ai făcut-o: 
Îngemănarea stranie
Fii blestemat, părinte, 
De cel dintâi centaur!” 
Dar glasul i se frânse,
Și, nechezând sălbatic, porni în larg de lume