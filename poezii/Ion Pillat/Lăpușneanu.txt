Motoc, capul lui Motoc vrem...



Norodul e-n valtoare. De patru zile-n rand
Se zbate, se impinge. Nemultumit si gol.
Mereu loveste zidul cetatii, mai flamand
Decat sint iarna corbii ce cad pe lesuri, stol.

De patru nopti Voivodul vegheaza-n jet, pe gand -
Si neagra lui faptura asteapta-al mortii sol.
In juru-i tot Divanul, Boierii tremurand
Stau garbovi, muti de groaza in blanuri de sobol.

Si Voda, ziua cincea, in Cula iese . - Vrem
Un cap: Motoc, din teasta-i crunt sangele sa-l bem.
Norodul urla. Domnul nu spune un cuvant.

De trei Vladici, cu sila, Motoc e spovedit.
Il dau multimii prada: e sange si pamant -
Sa dormi, tu, Lapusnene, la noapte linistit!