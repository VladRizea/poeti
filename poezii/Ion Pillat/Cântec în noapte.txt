Prin nucii din vie,
Pe plopii din zare e stins asfinţitul -
Dar stăruie-n mine
Şi-n geamul deschis al ferestrii,
În rază târzie.

De la cules arareori
Un cântec vechi mai vine încă...
Adusă-n vânt şi dusă-n vânt,
Ce cată vremea de demult
Cu jalea ei, de-mi cântă?

Şi glasuri de fete, în chiot, pe drum
Coboară la crama din vale.
Mai scârţâie prelung un car
Sub dealuri date cu lună.
Pe-urcuşuri ninse de var.