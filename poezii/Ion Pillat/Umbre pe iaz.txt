Toamna urcase pe cer
Fum lung de zboruri deşarte.
lazul sub sălcii stingher,
Seară mai ştearsă pe zări şi tot mai departe.


Ce căutăm noi aici?
Anii pierduţi sau obrazul
Nostru de-atunci? Licurici,
Stele sclipind pe oglinzi uitate cu iazul.
Fugi, nu privi în adânc
Vraja de vremuri cernute.
Timpul de-l prinzi de oblânc,
Faţa lui albă te vrea din apele mute.
Stai, nu căta ochii morţi:
Ard amintiri pe sub geană.
Trec prin tremur de porţi
Zilele tale mai stins ca umbre de mreană.