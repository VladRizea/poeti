Am fost, o Sakya Muni, acela ce visase
-Viteaz fara putere si vultur fara zbor -
Napraznic sa vaneze popor dupa popor,
Dar, neputand sa-nvinga, milog pe drum ramase.

Am facut, o Sakyra Muni, acel ce vrand sa stie
- Adept fara stiinta si fir fara fuior -
Desteleni cu truda al gandului popor,
Dar nu putu sa iasa din mintea lui pustie.

Am fost, o Sakyra Muni, acel ce vru sa curme
- Monah fara credinta si mire fara dor -
Zadarnica iubire la orisice izvor,
Dar neputand sa beie pieri fara de urme.

Din veac in veac tot altul, acelasi om in veci,
Nascand mereu din moarte, murind spre a renaste,
Sint obosit, Stapane, de mine si ma paste
Un dor sa dorm de-apururi prin constelatii reci.