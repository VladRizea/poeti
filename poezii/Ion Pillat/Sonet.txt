Nu e Amor copilul cu trandafirii lui
Din tolba sa-si desprinda o floare drept sageata,
Nu e Ilahiul Ask si Kamadeva nu-i
Ca si credinta-n ei iubirea ei e moarta.

Zeul care framanta inima-mi sangerata
N-are infatisarea eternelor statui,
Arcasi cu suflet trist cu ochii mari de fata
De ce-ai venit in suflet icoana ta sa-mi pui.

De cand patrunse adanc privirea ta ciudata
Sint ca un om muscat de-o gura-nveninata
Si noaptea ars de friguri dorinta nu mi-o spui.

Un Isus rastignit pe cruce an cu an
N-a indurat cat mine durerea-nfricosata
Unde-i Amor copilul cu trandafirii lui?