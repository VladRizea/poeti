Mi-am urzit din sunet si culoare, 
Din cuvinte dure, zi de zi, 
Turnul versului înalt în care 
Îmi adorm durerea de-a trăi.

Zi de zi şi lună dupa lună, 
Izvoresc din mine ca din mări
Insule de gânduri, ce adună
Cânturi fremătând peste uitări.

Ani de ani şi clipă după clipă, 
Vierme de mătase m-am făcut, 
Fluturul simţindu-l, ce-n aripă
O să-mi schimbe braţele de lut...

Dar cum stau cu lampa dupa mine
Şi cum scriu: un singur ţipăt greu
Din odaia de bolnavă vine -
Şi ce mic, ce gol e visul meu !