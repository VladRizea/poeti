În faţa mării iată-mă, în faţă
Desăvârşirii cerului pe ape
Fără sfârşit Dezgranițarea iat-o,
Şi sufletul cu aripa de spumă
Pe valuri vii, vestind vuirea verde-a
Furtunilor, sub norul de cerneală,
Venind din zări. În faţă marii stau că
Un stâlp de lut. Pe tălpi purtând ţărână
Ogorului, pe frunte praful holdei,
În sânge neamul morţilor ducându-l,
Aici, pe ţărmul vechi de unde-ncepe
Sămânţa vântului pe brazdă apei,
Şi jocul norilor, şi zbor de stoluri
În unghi deschis cu vremea şi cu visul.
Ce-mi poate-aicea secera, şi sapă,
Şi plugul tras de opintirea viţei?
Aici ce-mi folosesc grâu şi secară?
Stau şi privesc, ajuns la căpătâiul
Pământului din mine. Singur, fără
Moştenitor ca să-mi adune sarea
Durerii de pe apele amare.
Stau şi socot, înfipt cu rădăcina
Piciorului în humă grea, cu frunză
Mea slobodă pe vânturi. Pescăruşii
Furtunilor se duc ţipând. Stau stanca
În murmur lung de valuri prăbuşite
Şi tot ascult, pe ţărmul cel din urmă,
La glasul morţii şi la glasul marii.