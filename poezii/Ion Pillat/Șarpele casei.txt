Nod din adâncuri,
Sarpe al casei,
Lapte ca spuma
Ia-mi-l din blid.

Lapte muls noaptea
Pe luna noua,
Miere de-albine
Scoasă din stup.

Lasă poiana,
Umbra padurii:
Casa te-asteapta
Șarpe bătrân.

Casa trosnește
Din temelie:
Vatra te cheamă,
Șarpe bătrân.

Noaptea de friguri
Pruncul bolește;
Galben te striga
Șarpe bătrân.

Boii pe brazda,
Oile-n țarcuri
Pier de-a-n picioare,
Șarpe bătrân.

Vraja de baba,
Ruga de preot
Leacuri și ierburi
Nu pot nimic.

Lasa padure,
Lasa poiana
Sarpe al casei
Vino la cuib.