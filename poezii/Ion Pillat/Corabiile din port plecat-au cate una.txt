Corabiile din port plecat-au cate una
Si nu s-au mai intors, desi pe valuri luna
In urma zugravea lungi partii argintate
Ca si cum ar fi vrut in departari s-arate
O clipa inca drumul care pierea pe mari.

Si norii dupa nori s-au perindat prin zari
Ostiri dar de sfarsit si fara tel, gramada,
In stoluri, au trecut ca pasari mari de prada
Si umbra lor pe veci s-a sters de pe campii.

Iar astazi, cand pe tarm prin codrii aramii
Cu vantul infratita pornit-a frunza moarta
Tu iti aduci aminte de vremea d-altadata
Si vrei c-o amintire sa rechemi dorul mort...


Dar nu s-au mai intors corabiile in port.