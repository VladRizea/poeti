Stau privind şi azi cum ţărmul
Braţ rotund încet aduce
Ca pe el amurg şi mare
Frunte-n frunte să se culce.

Tot mă uit de pe terasă
Cum răsar în soare-apune
Pe răpi sterpe maci de flăcări,
Pe talazuri micşunele.

Urmăresc, pe când Balcicul
De pe cap dezleagă-alene
Vânătul turban al serii,
Păsări negre peste mare.

Cu aripile întinse
Cad pe ape înnoptate -
Greu coboară gânduri negre,
Gânduri negre, umbra vieţii.