În faţa mea, la masă, băiatul meu citeşte
Cu fruntea încreţită puţin de încordarea
Ce-l face să urmeze povestea. Rază lămpii
Uşure îl atinge pe par bălai şi geană
Lui lungă da o umbră. E fiul meu. Deasupra-i
Mă văd copil, de-o vârstă, în cadrul de-altădată.
Citesc şi eu la lampa. Mi-e fruntea încreţită
Puţin de încordarea povestei începute.
Am par bălai. Am gene prea lungi, umbrind privirea.
În ape limpezi ramul mai bine nu-şi răspunde
De cum viaţă nouă oglindă poză veche.
Sunt eu acel din faţă? E el cel din perete?
Cum? Glasul meu de-atuncea îmi spune astăzi: tată.
Dar vremea? Unde-i vremea? O caut, şi e lipsa.
Sunt că un om ce urcă pe munte şi se-opreşte
Sub zid de stânci să strige ecoului un nume,
Şi-nfricosat aude ecoul că-i aruncă
Alt nume. Unde-i vremea? Unde s-a dus? Să vie.
Cenuşă să i-o scurgă clepsidră. Calendarul
Să-şi lase-n vântul toamnei iar foile foşnite
În drumul ei. Tictacul ceasornicului bată
Cu inima-i de-a valma în pieptul meu. În sânge
Vuiască valu-i vajnic. Dar unde e? Să vie.
Cu par bălai în faţă-mi, copil, citesc sub lampa.
În poză din perete, cu par bălai, citeşte
De-atâţia ani băiatul meu mic. Să vie vremea!
Să izvorască tainic şi turbure să curgă
Între copilul de-astăzi şi cel de ieri. Ce singur,
Ce nesfârşit de singur, aştept aici. Ştiu: totul
M-a părăsit. Sunt singur în trupul meu, cum singur
Stă Robinson Crusoe într-un ostrov pe mare.

Chiar fiul meu cu ochii-mi nu poate să-mi zărească
În vârful de prăjină semnalul-nalt, de pânză,
Cum flutură, cum cheamă. În zare, nimeni. Vremea
Cu fumul ei de-o clipă pe cerul veşnic. Marea
Şi marea, iarăşi marea, şi marea pretutindeni.
Zadarnic. Nici o punte. Da-mi mâna. Ce departe
Mai tremuri. Ţine-mi mâna. E mâna mea. Sunt singur.