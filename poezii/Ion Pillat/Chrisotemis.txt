Gradina e sadita cu stranii crizanteme, 
Cu struguri de glicina si spice de iris...
- E insula departe? intrebi ... si vezi in vis
Gatite-n porturi albe subtirile trireme!

Cu noi porneasca repezi pe-al marilor abis...
Auzi cum prin catarge Eol zburdalnic geme?
Si iata peste ape in licariri de geme, 
Cithera daruita "poetis amicis".

Ilion s-a sters prin zare si a pierit Scamandru.
Calatorind cu valul sub cerul de-ametist
Sosesc adormitoare miresme d-oleandru.

Se lasa pretutindeni amurgul bland si trist -
Iar eu, metempsicoza sau dor sau vis de-artist, 
Te vad schimbata-n Hero, iubita lui Leandru.