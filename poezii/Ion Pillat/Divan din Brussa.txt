In orasul sfant, la Brussa
Tot mai vezi moscheea veche
Verde-albastra. Spun moslimii:
- Stai privind o viata-ntreaga

Far-a sti de este verde
Ori albastra daca este.
Tainic mii de ani trecut-au
Oglindind-o-n mii de fete...

In moscheea verde-albastra
Curge-n marmura fantana:
Izvoraste - spun moslimii -
Si-o asculti intreaga viata.

Far-a sti de rade vecinic
Ori de plange de apururi,
Caci o mie de ani trecut-au
Ras si plans zvarlind intr-insa...

N-am vazut moscheea sfanta
N-am grait nici cu moslimii,
Cei ce sub turban aduna
Vechea lumii-ntelepciune.

Dar zarit-am doi ochi numai,
Verzi si albastri deopotriva.
Auzit-am glasul numai,
Rasul, plansul imbatandu-l.