Insulă, toamnă şi iar
Apă cuprinsă de şoapte.
Marea, molatec cleştar, –
Mierla şi viile coapte.

Seara cu stelele mari,
Cerul plin de primejdii,
Alge cu miros amar,
Vinul străvechi al nădejdii.

Insulă, toamnă şi iar
Marea îşi joacă delfinii.
Suflete, veşnic hotar –
Fluierul mierlei cântă luminii.

Valul cu umerii goi,
Pasăre, poamă şi frunză,
Totul se trage-napoi,
Pe alt tărâm să se-ascunză.