Au spus că-i rece şi n-au bănuit
Ce patimă îi clocotea în vine,
Au spus că nu-i adânc şi n-au simţit
Genunile ce dorm sub limpezime.

Un răsfăţat al soartei l-au ţinut
Când încordat şi dur şi-a dus destinul, 
Stăpân pe fericire l-au crezut 
Când pe furtuni şi-a aşezat seninul.

E doar un om, şi-a suferit şi el,
Dar n-a vrut plâns şi bocet de muiere, 
Să fii sortit desăvârşirii-i greu;
O cumpănă în zile de durere.