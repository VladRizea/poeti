Pe-aleea ulmilor amurgul
Cum ploua cu banuti de soare,
Ne cheama sipotul sub stanca
Din glas de umbra si racoare.

Pe ramuri nalte turturele,
Tot guruie prin frunza rara,
Pe apa Prutului mai canta
Un cantec adormit, o moara.

Nimic nu s-a clintit - nici satul
De peste Prut, cu case albe:
Aceiasi nuci stufosi, aceleasi
Casute inflorind cu nalbe.

Mai toaca-n seara cocostarcul,
Il stim - si cainii care latra...
Si apa vremii tot ne duce
Din mal in mal, din piatra-n piatra.