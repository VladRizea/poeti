


Eternităţi, vremelnicii —
Le ţine moartea în balanţă.
Zadarnic te trudeşti să ştii
De eşti de bronz sau de faianţă.

Suflati cu fulgi de păpădii,
Părtaşi cu munţii în constanţa,
Din fruntea noastră la ţării
Sau la schelet nu-i vreo distanţă.

Tot ce sculptăm, tot ce clădim,
Le-nghit veciile ce curg
Pe-ai veacurilor ţintirim.
Şi pe un cer proteic norii,

Topindu-şi zborul în amurg,
Rămân — doar ei — nemuritorii.