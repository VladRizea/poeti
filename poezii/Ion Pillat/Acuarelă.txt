Nu cuvintele purtate ca arginţii
Vânturaţi din mâna-n mâna pe tejghele
Ar putea să mi te cheme-n ochii minţii,
Rău muntean, cu limpezimi de acuarele.
Cum să dau eu slove negre şi tocite,
Jocul fraged: numai apă, numai soare,
Şi frunzişul: spumă verde pe răchite,
Şi lumina: aur sprinten sub picioare;
Naltul cer primăvăratic care mâna
Sus la munte, pe ulmet şi pe arinişti,
Norii albi şi le adapă turmă până
Vine seară cu-ale umbrelor nelinişti;
Ridicându-se în noapte: vajnic taur,
Dealul care paşte cer de stânjenei;
Şi zvacnindu-şi bobul mic spre cloşca de-aur,
Stelele zvârlite-n zare pumn de mei;
Casele cu prispă scundă, stand pe labe,
Şuri zăvozi legaţi de drumurile-funii;
Toate morile-n genunchi, că nişte babe
Ce albesc pe prundul gârlei pânză luni...
Cât aş vrea să uit de tot abecedarul.
Din tăceri să pot urzi păienjenişuri,
Să prind stele licărind pe-ntreg hotarul
Apelor încremenite-n luminişuri.
Şi, în zori, în vorba-mi nouă să pătrunză:
Ceru-n aripi care cânta arăturii,
Glasul apei, tactul morii, vântu-n frunză,
Cucul, ritmic, că şi inima pădurii.