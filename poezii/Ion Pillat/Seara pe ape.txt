Murmurul apei tot mai
Moale s-a stins împrejur.
Seara şi-a tras aur pur
Sub bărci de pescar.
Păsări se duc în lumina.
Turma de fluier legată
Leneş cu-amurg se adapă.
 Insula, pace deplină.
Cântecul suie stingher
Pe braţe fluide la cer.
Linia ţărmului ca un tăiş:
Sus, ostrov de humă,
Jos, ostrov de vis.
Între mine şi sufletul meu
Cumpăna stelei pe ape mereu.
M-aplec pe oglinda fără hotar,
Cu paşii luminii m-afund şi dispar.