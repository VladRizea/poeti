Emisfera australă. Sub algebra 
de stele neștiute Ulise, 
bărbatul caută fără odihnă 
relicvele-unei clipe de extaz, 
când pragul l-a trecut al odăiței 
cu număr de hotel, lângă Tamisa 
ce curge precum cellalt fir de apă, 
subțire fir de timp elementar.
Durerea-și uită trupul și plăcerea.
Bărbatu-așteaptă și visează. Vag 
recuperează-împrejurări banale.
Un nume,-o siluetă unduioasă, 
un trup cu chip nedeslușit, penumbra 
unui amurg, o burniță de toamnă, 
pe-o lespede-un buchet de flori de ceară, 
pereții goi, pereții goi, roz pal.


traducere - Andrei Ionescu