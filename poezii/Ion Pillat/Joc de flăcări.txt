Copilul adormind priveşte focul.
Sar veveriţe roşii pe podele,
Alungă aur granguri prin perdele
Şi lupii umbrei suri îşi mută locul.

Şi el, legându-şi dorul de norocul
Luminii jucăuşa şi rebele.
Îşi vinde viaţa pe-nsoriri: rubiele
Şi galbeni fără preţ de-ai pierdut jocul.

Se lasă seara pe grădini de gheaţă,
Nu-l încălzeşte scrumul vetrei sale
Pe cel cu noaptea timpului pe faţă -

Dar cum pe geam ning iarăşi zodii vii,
Ard aripi şi îl fură siderale
Închipuiri de jar prin veşnicii.