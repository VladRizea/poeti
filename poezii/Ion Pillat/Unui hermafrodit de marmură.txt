găsit pe marginea mării



Robi neîntregiți noi suntem de-a pururi...
Prin alţii-ncercăm a noastră fiinţă,
Nebuni, s-o-nchegăm în chinul iubirii
Pentru vecie.

Turburător prin amurguri văzut-am,
El însuşi bărbat, femeie ea însăşi,
Dorinţa şi ţel deodată ca zeii,
trupul lui rece.

Întins pe nisipul mării spumoase,
Priveşte la valuri cum se frământă -
Şi chipuri, ce-i trec în priviri, le oglindă
Cu nepăsare.