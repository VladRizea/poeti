Banchizele, diamante şlefuite
Pe cari zăpada lunii ninge clar,
Îşi duc solemn spre zarea ce le-nghite
Fantastice corăbii de cleştar.

Pe cer de-opale gerul pironit e
Cu reci sclipiri astrale şi arar
Răsfrânge cataracte împietrite,
Aprinde bolţi din basmul selenar.

În peşteri de smaragd loveşte marea
Vuind a moarte cu adâncu-i glas
Sculptând în ţărm de gheaţă nemişcarea.