— Teatrul antic —
Pe cer se perindă lin nourii şi
Azurul adânc, spălat de lumina.
Pe trepte se-aşează tăcute, pe rând,
Când umbră, când rază senină.

Pădurea în juru-mi şi-adună şi ea
Un fraged obraz de ramură verde.
Şi trunchiul, şi muşchiul, şi frunză privesc,
Doar veacul privirea îşi pierde.
Eschile, Sofocle, aici nu s-au stins
Şi glasul le tremură-n aer —
Şi mierlele fluieră coruri de mult
Şi vântul, străvechiul lor vaier.
Teatrul pustiu e umplut azi de zei
Cu trup străveziu de vecie.
În piatră, în plantă şi-n pieptu-mi la fel
Fierbintele suflu adie.