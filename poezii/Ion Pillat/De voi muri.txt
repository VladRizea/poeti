De voi muri — departe de cetăți
În brazda neagra-a plugului, la noi,
Sa ma lăsați culcat pe spate, gol,
În mâna cu o ghinda de stejar.
Și chipul meu de lut, ce n-a știut
Să fie sufletului un locaș,
Își va topi netrebnicul sau rost
În valul primitorului pământ.
Dar ghinda va-ncolți. An după an
Vor crește rădăcini în adâncime
Și va ieși din mine un copac
Cu ramurile tinere, spre soare.
Ce n-am ajuns cu mii de versuri — iată
O împlinește din belșug o creanga
Întinsă, tremurându-și umbra peste
Odihna turmelor, ce vor sa vie.