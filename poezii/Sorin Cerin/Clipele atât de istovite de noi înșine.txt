Ferestre oarbe de Vise,
ne așteaptă Pașii Gândurilor,
prin gările părăsite de Amintiri,
ce ne-au lăsat în urmă,
 doar Zidurile reci și triste,
pline de mucegai,
ale Uitării,
pe care să ne rezemăm,
 Clipele atât de istovite,
 de noi înșine,
încât până și Lacrimile,
 fierbinți și însingurate,
ale  Zilelor fără adăpost, 
se scurg mai nou,
doar prin Ridurile întunecate,
și uitate,
 ale unui Timp,
 ce nu ne va mai aparține,
 niciodată.