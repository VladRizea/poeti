Orizonturi apăsătoare și pustii,
strivesc stolurile de Cuvinte,
căzute în genunchii Mesajelor,
tot mai indiferente și reci,
pe care Toamna Ochilor pierduți,
 ai Norilor din Priviri,
ni le trimite,
la ora Întâlnirii,
Singurătății,
cu noi înșine,
care am înțeles,
 în cele din urmă,
că nu mai știm Calea,
 de a ne reîntoarce,
către Eternitatea Clipei,
în care ne hrăneam,
 numai cu Iubire.