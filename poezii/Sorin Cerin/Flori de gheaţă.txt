Nu există zi a respiraţiei acestei lumi,
care să nu se sfârşească,
în amurgul  ce naşte noaptea somnului,
prin care Iluzia Vieţii,
 ne ascunde Adevărul Absolut.


Florile de câmp din  trăirile noastre,
se vor transforma în florile de gheaţă,
 din sângele apusului,
ce vor fi culese de Moarte,
spre a fi dăruite Timpului înflăcărat,
ce fierbe după o nouă zi.


Odată ajunse în braţele de foc ale Timpului
florile de gheaţă se  vor topi,
devenind,
apa vieţii ce va naşte noi şi noi Destine.