Zori de spini,
culeși pentru coroanele Disperării,
ce urmează a fi așezate,
pe frunțile transpirate și reci,
ale Inimilor unor Cuvinte,
în Sufletele cărora,
 am locuit undeva-cândva,
Întâmplător,
Împreună,
cu noi înșine,
și unde credeam,
că toată Lumea Privirii, 
în care ne pierdeam,
ne aparține,
până când a început să ningă,
cu stelele căzătoare,
ale Clipelor moarte,
printre trupurile cărora,
 ne-am rătăcit,
pentru totdeauna,
de  Nemurirea  Iubirii,
 în care credeam.