Blesteme vândute pe nimic,
Zorilor plumbuiți cu Deșertăciuni,
ai Viitorului,
pe care îl bem,
fără să-l mai gătim,
 în vreun fel anume,
prin bucătăriile Viselor,
din cănile de pustiu,
 ce și-au pierdut,
pentru totdeauna,
 toartele Speranțelor,
în accidentele Destinelor,
care conduc  atât de nesăbuit,
încât  toate bulevardele,
 Zilelor fără adăpost, 
sunt pline de victime,
pe ambele sensuri de mers,
unul ce aparține Iubirii,
și celălalt,
Fericirii noastre.