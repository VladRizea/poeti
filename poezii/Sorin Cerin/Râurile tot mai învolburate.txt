Ninge cu Zâmbete,
peste Iarna grea a Iubirilor,
Troienindu-le,
 cu  zăpada imaculată a Viselor,
până când le sunt acoperite,
și ultimele Suspine,
peste care Norii unor Cuvinte,
 neînțelese și pustii,
au turnat Plumbul nesiguranței,
ce a strivit podurile șubrede,
ale Privirilor,
pe care  le-a primit în dar,
 Destinul,
 să ne traverseze,
 râurile tot mai învolburate, 
ale Iluziilor Vieții și Morții,
ce se scurg,
 prin albiile Speranțelor,
ale căror petale ofilite,
ne înveșmântă Pașii pierduți,
de noi înșine.