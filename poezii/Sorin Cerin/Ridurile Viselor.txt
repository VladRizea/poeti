Priviri mototolite,
 zac prin coșurile de gunoi,
ale Timpului,
care le-a aruncat,
plin de emfază,
 considerând că nu-i sunt de folos,
pe străzile pline de Clipe,
 îmbrăcate după ultima modă,
 a Indiferenței, Apatiei și Blazării,
unde se poartă,
 doar Zâmbete amare,
 și Lacrimi ce-și șterg pe ascuns,
 Ridurile Viselor,
prin care nici unul dintre noi, 
nu ne-am aflat vreodată,
împreună,
 Iubire.