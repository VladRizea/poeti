Nori de Zile fără adăpost,
înecați în lacrimile de Cer,
 ale Cuvintelor,
ce și-au pierdut,
 Înțelesurile Simțămintelor,
au început să plouă,
cu stropi de Foc,
peste Incendiul din Privirile noastre,
ale cărui flăcări de Neliniște,
au cuprins întreaga stradă a Destinului,
pe care traversăm,
 Zebra roasă și abia vizibilă,
a  Binelui și Răului,
Eternităților de Clipe,
irosite fără rost,
de Iluziile Vieții și Morții,
Depresiilor Absurdului Carismatic,
care ne strivesc neîncetat,
Speranțele.