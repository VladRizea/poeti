Am început să mă înec,
de-atâtea Cimitire de Cuvinte,
câte îmi sunt aruncate,
 de buzele inerte,
 ale Frigului pătrunzător,
pe care trebuie să-l înghit,
până la ultimul său,
 termometru de Gânduri,
înghețate bocnă,
pe umerii gârboviți ai Viitorului, 
care ne-a amenințat,
 că nu ne mai poate ține,
nici măcar prin Zilele fără adăpost,
ale Întunericului,
care s-a lăsat neliniștit,
 peste Sentimentele noastre.