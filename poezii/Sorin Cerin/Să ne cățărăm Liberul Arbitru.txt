Atunci când suntem întrebați,
la porțile Cimitirelor de Speranțe,
dacă mai credem,
 în Nemurirea unei Iubiri?,
vom fi loviți de fiecare dată,
de Iluziile Vieții și Morții,
cu Visele deșarte ale Întrebărilor,
rătăcite printre Răspunsurile,
care se pierd,
 în Moartea salvatoare a Simțămintelor,
ce nu mai pot duce povara amară și grea,
 a Păcatelor Originare,
pe zidurile lunecoase ale cărora,
 încercăm să ne cățărăm,
Liberul Arbitru,
prăbușit în mocirla Întrupării,
de fiecare dată.