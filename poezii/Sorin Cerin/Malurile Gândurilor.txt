Rezemat,
 de zidurile  Speranțelor  tale,
Iubire,
încerc să-ți  ating,
 malurile Gândurilor,
prin care ni se scurge Destinul,
tot mai învolburat,
și concentrat,
de primirea ce avea să ne-o facă,
Nesfârșirea Oceanului,
Morții,
unde  ne vom spăla,
întreaga mizerie  de pe tălpile Clipelor,
cu care am pășit,
 prin mocirla țărânii,
unde ne-am întrupat,
Visele,
 ajungând să facem din ele,
pe roata olarului Timp,
căni de pustiu, 
din care să ne bem,
Disperarea,
Neîmplinirii lor.