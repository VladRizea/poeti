Promisiuni decojite,
 de pe tulpinile alunecoase,
 ale Privirilor,
se adâncesc înecându-se,
 în valurile Amintirilor,
tot mai înghețate,
 pe povârnișurile Uitării,
reci și exacte,
ce aparțin,
 unui Timp al Nimănui,
ale cărui Porți,
 le spălăm necontenit,
cu Lacrima nesfârșirii,
unei Iubiri,
 ce se încăpățânează.
să nu ne părăsească,
 și să doară,
din ascunzișurile adânci și surde,
ale unui strigăt interminabil,
al Tăcerii.