Ferestre sparte de Priviri,
lăcrimează,
 cu cioburi tăioase de Cuvinte,
în care a călcat neatentă,
 Primăvara Fericirii,
care s-a rănit,
atât de adânc,
încât tot sângele Zorilor,
 ce ar fi trebuit să-i locuim împreună,
s-a scurs pe asfaltul surd și rece,
al Indiferenței,
murind,
pentru a fi dusă de Inima de Vânt,
a Destinului,
pe catafalcul Uitării,
de noi înșine,
spre Nicăieri,
unde nu vom mai putea,
 să zburăm  vreodată,
pe aripa Visului,
din care tocmai ne-am trezit,
în Singurătatea  unei Iubiri,
fără să știm,
că aceasta,
 a fost hărăzită, 
de o altă stea,
altcuiva,
stea,
care nu mai  era a noastră, 
și nici unul, 
nu aveam voie să o ținem,
de mâna Adevărului, 
razelor ei binefăcătoare,
și să alergăm alături de ea,
prin Infinitul ce fierbea,
 în dorințele Zilelor fără adăpost,
ce ne-au mai rămas,
de dus,
prin  Absurdul rece,
al  acestei Lumi.