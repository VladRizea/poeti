Ceruri pătate,
pe fețele de mese ale Pustiurilor,
cu Amintiri,
ninse pe notele de plată,
scrise de Timp,
propriilor noastre Clipe,
pe care ne ținem și azi,
 Coatele Destinului,
ce nu vrea să părăsească nici acum,
Masa Disperării,
la care ne-am așezat,
în crâșma rău famată,
și plină de fumul înecăcios,
al Sentimentelor,
 Absurdului unei Lumi,
în valurile căreia,
 am fost înecați,
 cu îndeajuns de multă Durere,
încât să nu mai putem respira vreodată, 
aerul  curat al unei Iubiri.