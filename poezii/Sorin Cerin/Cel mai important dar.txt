Gânduri de carton,
străjuiesc Zilele fără adăpost,
 ale Fericirii,
ce doarme sub Cerul liber,
 al Compromisurilor,
pe care le facem,
cu Iluziile Vieții și Morții,
atunci când le ducem,
 la altarul propriei noastre Conștiințe,
știind că sunt unicele,
 care ne pot oferi Moartea,
 ce rămâne,
 cel mai important dar,
 în această Lume a Disperării,
care ne poate salva,
de noi înșine,
cei care suntem,
o imagine deformată,
a ceea ce am fost,
 în Nemurirea Iubirii.