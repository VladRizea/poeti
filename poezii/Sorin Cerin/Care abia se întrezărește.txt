Mi-am aruncat mantaua Grijilor,
de pe spatele împovărat al Zilei,
încercând să evadez din mine însumi,
pe  Țărmurile unui alt Tărâm,
pe care nu au mai călcat,
 Iluziile Non-Sensurilor Existenței,
lăsându-și Urmele Zidurilor de Cuvinte,
pe nisipurile mișcătoare ale Clepsidrelor,
desfundate de avariția Timpului,
pe asfaltul negru al Disperării,
 Zorilor de smoală,
ce nu reușesc să se agațe,
 de Lumina Divină,
care abia se întrezărește,
prin Amintirile Viitorului.