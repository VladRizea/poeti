Perdele de fum,
ni se ridică spre Cerurile Inimii,
din Crematoriile Cuvintelor,
care undeva-cândva,
ne priveau obraznic,
drept  în Ochii Viselor,
fără să ne întrebe absolut Nimic,
cu privire la cănile de pustiu,
din care ne beam până a ne întâlni,
pelinul Singurătății,
tăiat în cioburile unor Priviri,
indiferente și triste,
care-și jucau din inerție, 
rolurile de Statui Vivante,
pe la porțile ruginite cu Deșertăciune,
 ale Clipelor,
care acum se prefac,
că nu ne recunosc,
Sfințenia unei Iubiri.