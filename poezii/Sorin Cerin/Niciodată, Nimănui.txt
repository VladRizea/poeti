Regăsiri zbuciumate și triste,
se lovesc neîncetat,
de Eternitățile Clipelor pierdute,
declarate a fi,
 obiecte de unică folosință,
care nu se mai înapoiază,
Niciodată, Nimănui,
oricât de mult,
și-ar dori Iubirea,
 care le-a dat dispărute,
pe țărmurile pustii ale Lacrimilor,
unor Cuvinte,
 ce caută cu disperare, 
un adăpost în Privirile reci,
ale Zilelor fără adăpost, 
ce-au început să ningă, 
cu fulgi mari de Amintiri,
peste mormintele fără nume,
ale Amintirilor.