Naufragiez pe marea amintirii,
alături de sirenele tăcute ale Clipelor,
ce par a-şi fi uitat cântecele vrăjilor,
pentru totdeauna.


Talazuri de speranţe se surpă,
pe tâmplele încruntate şi  încremenite ale Adevărului,
ce par a străbate întregul Univers dintre noi,
desculţe, 
iar cioburile nesăbuite de întrebări,
le taie tălpile,
sângerând cu lacrimile ploilor de vise cernite,
ce încă ne mai cad în genunchii sorţii,
implorându-ne să ne revedem.