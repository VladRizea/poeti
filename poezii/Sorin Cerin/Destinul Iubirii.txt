Adevăr de Lumină,
lasă-mi Divinitatea mea decăzută,
din întruparea Cuvântului, 
să-ți  îmbrățișeze,
Destinul Iubirii,
pe care l-am așteptat, 
sub ferestrele putrezite,
ale  Zilelor fără adăpost,
din Inima deșertăciunii acestei Lumi,
de la care  speram la un singur Surâs,
 chiar dacă eram obligat să-l împart,
cu  Străzile pustii ale Clipelor,
 ale căror Eternități,
mi-au fost hărăzite, 
fără voia mea, 
să le dăruiesc Morții,
ce mi-a promis mereu,
 că mă va scăpa de Singurătatea,
Stelei căzătoare,
ce nu reușește nici acum,
 să-și afle propria boltă,
a  Sufletului meu,
care în căderea ei liberă,
 de orice alte prejudecăți,
îmi va spune în sfârșit, 
că-mi aparține numai mie.