Lacrimi de Vânt,
rătăcesc haotic,
 pe obrajii Timpului Nimănui,
împărțind Eternități de Clipe,
 disperate,
Privirilor în care ne pierdem,
lăsându-ne răstigniți,
 pe ochiurile de Apă ale Vieții,
care ne îneacă Speranțele,
cu valurile reci și indiferente,
 ale Destinelor,
prin care nu reușim să înotăm,
pentru a ajunge la malul Viselor,
pe care ni le-au zămislit,
Absurdul,
 despre care nici acum,
 nu știm mai nimic.