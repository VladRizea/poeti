Spune-mi Iubire,
câte Zile de Frământări,
ai răstignit,
 pe Cerul Inimii de Foc, 
a Timpului care ne răpea Nemurirea?

Câte Răvașe arse cu Lacrimi de Cuvinte,
ai mistuit,
pe puntea Privirilor unor  Speranțe,
alături de care am navigat,
pe Infinitul din noi înșine?


Câți Zori ai rupt,
 din Calendarele grele,
 ale Așteptărilor de Plumb,
agățându-i pe Zidurile Singurătății,
care ne tăiau venele Viselor,
cu lamele ascuțite,
 ale Eternităților unor Clipe?


Spune-mi Iubire,
 câte?