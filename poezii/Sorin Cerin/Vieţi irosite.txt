Râuri de vise neîmplinite,
 brăzdează ţinuturile somnului adânc,
 al sufletelor Iluziilor Vieţii,
ce par a nu se mai trezi niciodată,
în zorii Adevărului.

Voci înfiorătoare,
fiind pe punctul de a se îneca,
 încă se zbat,
cu propriile lor clipe deşarte,
încercând să ajungă,
 la unul dintre malurile,
 binelui sau chiar ale răului,
frumosului sau urâtului,
pentru a cere un nou Destin,
văzându-şi vieţile irosite în prag de moarte.