Zidește-mi Eternitate,
Clipele,
într-o singură Inimă de Jar,
care să bată pentru amândoi,
și să aprindă cu fierbințeala ei,
toate Stelele Iubirii,
 acestui Univers,
ce încă stau ascunse,
în frigul indiferenței,
atâtor Priviri de Vânt,
ce  adie nepăsătoare,
 peste Primăverile Vieților,
atâtor Singurătăți,
și ar dori  să poată arde,
pentru tine,
pe strada Viselor noastre,
ce-abia așteaptă,
 să primească numele,
Ochilor tăi,
Iubire.