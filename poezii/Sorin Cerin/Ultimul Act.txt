Rădăcini amare,
 de Așteptări,
se surpă,
 odată cu malurile Speranțelor,
în valurile amenințătoare,
 ale fluviilor,
 de Sentimente întunecate,
ce sfarmă totul,
 în Calea Adevărului,
lăsând Absurdul rece și indiferent,
să ne răstignească Iubirea,
 pe lemnul putred,
 al scenei pe care ne-am jucat,
până la Ultimul Act,
rolul Statuilor Vivante,
 din Piesa Durerii,
atât de aplaudată,
din loja  Disperărilor.