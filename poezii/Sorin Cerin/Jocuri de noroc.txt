Zarurile  măsluite ale credinţei,
sunt aruncate cerşetorilor de noroc,
pe masa putrezită şi tăcută a morţii,
unde ochii iscoditori ai suferinţei,
mai caută numerele câştigătoare,
pentru înălţarea altor şi altor biserici,
de vorbe goale şi Iluzii ale Vieţii.

Fumul înecăcios al sufletelor deşarte,
inundă încăperea din cazinoul sufletelor,
unde vocile par mai degrabă blestemate,
anunţă o nouă tragere la ruleta ruginită,
ce va mai naşte o nouă zi,
la fel de pierdută şi datoare ca toate celelalte,
Existenţei,
proprietara  jocurilor de noroc ale Destinului.