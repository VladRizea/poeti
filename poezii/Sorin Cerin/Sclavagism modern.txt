Noroi de sentimente se răsfiră,
sub roţile greoaie ale Timpului, 
ce ne învârte viaţa,
în caruselul suferinţelor,
până ce ameţeşte de totului,
în braţele morţii.

Altare fără credinţe,
stau agăţate în chingile Destinelor,
sfâşiate obeliscuri ale amorului carnal,
vândut pe taraba cererii şi ofertei,
cu reduceri, 
mai ales de sărbătorile religioase ale sfinţilor,
ce au ales să se prostitueze în icoanele,
unei societăţi a sclavagismului modern.