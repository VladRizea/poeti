Țărmuri  lacustre de Suspine,
zac pustii,
prin Inimile de Vânt,
ale  Zilelor fără adăpost,
din  Cuvintele noastre,
pe care mai ning și acum,
 aripi rătăcite,
de Lacrimi,
ce își prăbușesc Înțelesurile,
Amintirilor,
pe Ridurile săpate tot mai adânc,
de Clipele roase,
 care înfruntă și azi,
 Furtunile Singurătății,
traversate de podurile ruinate,
 ale unor Speranțe,
pe care le-am reclădi oricând,
pentru a le traversa iarăși,
 Primăverile,
în sufletele cărora,
ne dorim și azi,
 să alergăm împreună.