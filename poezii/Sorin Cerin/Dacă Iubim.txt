Furtuni amăgitoare,
 ne descântă Alienarea Absurdului,
 de a fugi de noi înșine,
pe țărmurile roase de Timp,
 ale Iluziilor Vieții și Morții,
din Visele cărora,
 ne-am făurit Clepsidre de Durere,
cărora le hrănim trupurile,
cu Eternitățile Clipelor noastre,
transformate de Blestemul acestei Lumi,
în boabe de nisip,
pentru a ne măsura cu ele,
 Păcatele Originare,
 ce nu ne vor fi niciodată iertate,
 dacă Iubim.