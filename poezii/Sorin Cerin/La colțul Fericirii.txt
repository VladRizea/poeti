Cioburi tăioase,
 de Clepsidre sparte,
cu pietrele grele și ascuțite,
a Gândurilor,
 aruncate de Cimitirele de Cuvinte,
pe fața Timpului nostru,
din care a început să șiroiască,
Sângele unui Răsărit al Nimănui,
în care nici unul dintre noi,
 nu ne vom mai regăsi vreodată,
Eternitatea Clipei,
pe care o purtam cu mândrie,
la manșeta Zâmbetului,
 ce nu ne-a mai dat întâlnire,
La colțul Fericirii,
despre care am auzit,
 că s-ar fi mutat,
fără să ne lase nicio adresă.