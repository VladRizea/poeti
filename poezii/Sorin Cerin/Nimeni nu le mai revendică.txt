Remușcări,
 înecate-n transpirații reci și absurde,
încă mai caută,
 rădăcina unui mal de Cuvinte,
de care să se agațe,
spre  disperarea Clipelor,
ce nu mai știu încotro,
 să o apuce,
în goana lor nebună,
spre Visele copilărești,
 ale unei Iubiri,
 despre care nu au aflat încă,
cum zac strivite,
de valurile unor Zâmbete de Plumb,
prin Ridurile cărora,
ni se scurge fluviul atâtor Speranțe,
ce s-au dovedit a fi deșarte,
odată înecate,
 în Lacrimile unor Amintiri,
pe care Nimeni, 
nu le mai revendică,
Vreodată.