Plouă nervos cu șiroaie de Amintiri,
care se revarsă tăcute,
 pe parbrizul Speranțelor,
 prăfuit cu Uitare,
ale cărui ștergătoare,
 abia mai reușesc să facă față,
Singurătății,
pe care o descoperă,
tot mai profundă și apăsătoare,
printre imaginile reflectorizante,
prin care se pierd,
semnele de circulație,
ale Sângelui descompus,
 al Cuvintelor,
ce par a nu mai avea nimic de spus,
atunci când abia mai circulă,
 pe arterele tot mai pustii,
ale Sufletului,
condimentat cu stopurile obraznice,
ale  unor treceri de Vise,
spre Moarte.