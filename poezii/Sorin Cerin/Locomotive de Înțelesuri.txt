Drumuri prăfuite de Gânduri,
se prăjesc,
sub soarele deșertic,
 al Absurdului,
 din aburii căruia, 
Locomotive de Înțelesuri,
 își trag seva otrăvită,
 de a merge mai departe,
zdrobind Orizonturile,
 decolorate și străvezii,
ale  cănilor de pustiu,
cu roțile ruginite ale Anotimpurilor,
ce abia se mai învârt,
 deasupra Disperărilor,
 înrădăcinate adânc,
în Țărâna mâncată de seceta amară,
 a Uitării.