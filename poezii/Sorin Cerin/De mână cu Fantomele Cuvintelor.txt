Am ajuns,
 să ne plimbăm de mână,
 cu Fantomele Cuvintelor,
pe care le îmbrățișăm de fiecare dată,
 când ne reamintim,
de Zidurile masive,
 ale Iluziilor Vieții și Morții,
care ne-au despărțit de noi înșine,
într-atât încât,
până și podurile de Speranțe,
 pe care le-am ridicat,
 peste Apele tulburi ale Disperărilor,
 ni s-au prăbușit,
în  prăpastiile adânci,
 care ne separau Visele,
de strigătul surd,
al Lacrimii,
în care înotam,
spre Singurătate.