Colţii de foc ai Adevărului, 
sfâşie carnea putrezită a clipelor,
în cimitirele blestemate să suporte moartea,
uitării de tot şi de toate.


Reptile reci şi nesăţioase,
oglindite pe lespezile mormintelor din sufletele noastre,
cutreieră cerurile dureroase şi nefericite ale nesfârşirii,
din fiecare,
spre a da ploaia binecuvântată a vieţii,
peste cavourile  în care se descompun,
 trupurile amintirilor,
 ce-au clădit undeva-cândva,
 conştiinţe şi vise, iluzii şi deziluzii, fapte şi întâmplări,
toate alergând  după  busola stricată a Destinului,
unui Păcat Originar,
spre a hrăni iarba unei istorii a nimănui.