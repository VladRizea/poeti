Navigăm,
printre maluri prăpăstioase,
Iubire,
pe care ne-am dori să le escaladăm, 
conștienți că nu vom reuși niciodată,
să rupem pentru Eternitate,
de pe buzele lor,
abrupte, 
Florile Lacrimilor,
unor Cuvinte,
care le năpădesc,
cu Sinceritatea lor debordantă,
din care ne-am fi dăruit,
 buchete de Lumină Divină,
unul altuia,
alungând Noaptea Absurdului,
acestui Destin al Morții,
pe care nu l-am acceptat Niciodată, 
ca fiind al nostru.