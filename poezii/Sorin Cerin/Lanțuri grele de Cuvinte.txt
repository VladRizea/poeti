Întotdeauna ne-am dorit, 
să ne înfățișăm Morții,
după ultima modă,
purtând la gâturile arcuite,
 ale Speranțelor,
Lanțuri grele de Cuvinte,
care să strălucească,
 în razele Simțămintelor,
orbind Privirile,
 cârpite pe alocuri,
 cu Zâmbete,
mai dulci sau mai amare,
ascunse după colțurile Destinelor,
tot mai reci și insalubre,
pe unde Iubirea,
își  caută în zadar,
câte  un acoperiș,
 deasupra capului,
 Zilelor sale fără adăpost.