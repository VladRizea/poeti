Gheare ascuţite sfâşie paşii,
care rătăceau spre împlinire,
năvoade de clipe,
pândesc sentimentele,
 pentru a le pescui,
în apa tulbure a vieţii,
ca mai apoi,
 să fie duse,
 la fabrica de conserve a morţii,
spre a fi vândute ca amintiri,
drept hrană cimitirelor,
 pentru cei care trăiesc prezentul,
hrănindu-se cu trecutul,
 care le alimentează viitorul.


Arbori încă verzi,
 de sentimente şi speranţe,
stau tăiaţi,
ambalaţi şi conservaţi,
 la margine de drum al Destinului,
spre a fi duşi,
 în frigul de sfârşit de lume al deznădejdii,
şi vânduţi,
 pentru a ne mai încălzi Deşertăciunea,
care ne cere mereu,
 plata chiriei de a exista,
în această lume.