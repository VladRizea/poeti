Renegat de Nemărginire,
Cuvântul ni s-a întrupat,
în adâncul Privirilor,
zugrăvindu-ne Nesfârșirea,
pe fața neprihănită a Iubirii,
care s-a tatuat astfel,
cu Moarte,
fără să știe,
numai pentru noi,
de-atât de multă dragoste,
cei care,
am fost obligați,
să ne ascundem,
în Eternitatea Clipei, 
pentru a străluci,
și azi,
în steaua căzătoare,
care s-a stins de-atât de demult,
încât și acum mai cade,
alături de Lumina ei Divină,
Dincolo de orice Timp,
alergând peste spațiile nenăscute,
ale Uitării,
însuflețindu-le.