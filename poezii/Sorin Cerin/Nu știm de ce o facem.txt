Poduri de Cuvinte,
ni se întind languros,
peste pleoapele Înțelesurilor,
ce trebuie să le traversăm,
pentru a ajunge,
într-un loc îndepărtat și întunecos,
atât de dureros,
din noi înșine,
unde ne ascundem de ochii Lumii,
acestei Deșertăciuni,
Străinul propriului nostru Subconștient,
pe care nici măcar nu l-am cunoscut,
 vreodată,
cu adevărat,
și nici măcar,
nu știm de ce o facem, 
de fiecare dată,
atunci când vrem să fugim,
de propriul Destin.