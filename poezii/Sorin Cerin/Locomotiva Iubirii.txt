Mi-am încheiat nasturii Cuvintelor,
până la ultima Speranță,
ca nu cumva să mă pătrundă,
frigul vreunei Amintiri,
care ne-a înghețat Trecutul,
în flori de lacrimi,
prelinse pe fereastra Destinului,
de la vagoanele,
 Iluziilor Vieții și Morții,
trase atât de greu,
 de către locomotiva Iubirii,
condusă spre nicăieri,
de Dumnezeul căreia îi aparține,
și care se identifică cu ea,
prin  tatuajele,
 pline de ruinele  catedralelor,
pictate cu  poveștile  de dragoste,
ale  Clipelor Deșertăciunii.