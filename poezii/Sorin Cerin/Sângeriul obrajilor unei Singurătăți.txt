N-am crezut Iubire,
 că poți fi o Toamnă,
 care-și taie nervurile Zilelor,
din venele propriilor frunze,
ale Regăsirilor,
ce-și găsesc alinarea,
în brațele deschise,
 ale Absurdului,
ce ne  fură rugina Așteptărilor,
pentru a se deghiza,
în Zorii unui Destin,
ce ne așteaptă îmbujorat,
cu sângeriul obrajilor,
unei Singurătăți,
ce tocmai avuse,
 o hemoragie de Clipe, 
ce nu mai putea fi oprită,
în drumul ei spre Moarte.