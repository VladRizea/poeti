În tumultul Universurilor paralele,
se sparg spaţiile şi visele Lui Dumnezeu,
asemenea paharelor la petrecerile bahice,
ca să înlăture ghinionul.


Dimensiuni pe care mintea nu le poate concepe,
joacă la ruleta norocului,
propriul nostru  Destin.


Faceri şi desfaceri,
 cunoaşteri şi necunoaşteri, 
vieţi şi morţi,
toate se regăsesc pe taraba părăsită a Creaţiei,
care nu-şi mai poate plăti datoriile Destinului,
oricât de multe suferinţe şi deziluzii ar aduna.