Înot prin apa tulbure a viitorului,
neştiind cât de adâncă poate fi suferinţa,
de a nu te revedea,
sens al Existenţei mele,
cel născut pentru a te plămădi,
o stea alături de Destin,
să-mi străluceşti calea spre Moarte.

Privesc spre cerul spart în cioburi de dor,
care rănesc orizontul,
 plin de sângele întrebărilor,
ce-mi inundă calea spre tine,
ţărm al fericirii,
atât de îndepărtat,
 de suferinţa şi deznădejdea mea,
încât pare că nu-l voi atinge niciodată,
atât de naufragiată-mi este,
 Clipa  eternităţii,
care ar vrea să te îmbrăţişeze,
cu tot tumultul sufletului meu.