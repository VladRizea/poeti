Ai să înțelegi vreodată ce a fost un sărut?,
Când vei simți că sunt Steaua Destinului tău?,
Ce va cădea cu mine,
mai încolo de tine,
Cu o Moarte?

Ai să înțelegi vreodată ce a fost o îmbrățișare?,
Fără palmele Dorințelor noastre pierdute atunci în Amintire,
Fiindcă voi fi o floare din părul Gândurilor tale,
Ce nu vei dori,
Să veștejească niciodată.

Ai să înțelegi vreodată ce a fost un Cuvânt,
La tălpile căruia am îngenuncheat iubindu-ne,
Acolo unde voi fi Țărâna,
Ce-o vei călca cu dragostea Neputinței,
De a rămâne Urma Marii noastre Iubiri,
În Lumea Deșertăciunii.

Ai să înțelegi vreodată ce a fost când ți-am spus cât te iubesc?,
Văzând norii ce nu vor mai fi ai Vieții mele,
Ce vor plânge cu Lacrimile Privirii sfârșite din mine,
Spălând fața Inimii tale,
Cu o nouă Clipă,
 Al unui alt Timp,
Fără de mine,
Încercând să te fac să zâmbești.