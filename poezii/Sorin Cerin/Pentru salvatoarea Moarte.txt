Ne amăgim iarăși,
jucându-ne rolurile Destinului,
pe Scenele ninse cu Priviri rătăcite,
ale singurătății unei Iubiri,
care ne-a aruncat din milă,
câteva Clipe strălucitoare,
în pălăria roasă a Cuvântului,
pe care o așezăm,
la Întâmplare,
 pe străzile pustii și triste,
ale Simțămintelor,
sperând de mai bine de o Trecere,
pe zebra rănită a Binelui și Răului,
 să mai primim,
și alte Clipe,
pe care să le traversăm alături de noi,
spre Viitorul, 
căruia nu avem cu  nimic altceva,
 să-i plătim,
decât tot cu Clipe,
pentru salvatoarea, 
Moarte.