Pași rupți,
 din calendarele Nimănui,
se usucă pe funiile săpunite,
cu Nori de Întrebări,
ale unui Soare spânzurat,
al Speranței,
pe care să-l purtăm cât mai curat,
atunci când ne îmbrăcăm cu el, 
pleoapele Lacrimilor unor Cuvinte,
ce ni se preling haotic,
pe obrajii palizi ai unei Amintiri,
ce pare a fi rămas a Nimănui,
bântuind Vitrinele pustii,
 ale unor Promisiuni,
ce au devenit scenele Absurdului, 
unor Statui Vivante,
despre care într-un târziu, 
am aflat cu durere, 
că eram noi.