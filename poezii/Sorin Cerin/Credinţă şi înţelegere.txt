Nu pot să cred în pensula, 
cu care Dumnezeu ne-a zugrăvit lumea,
denumind-o Iluzia Vieţii.


Regate fără regi şi oceane fără apă,
ne sunt dăruite vieţii de către moartea,
datorită căreia ne-am născut.

Valori, culturi  şi sentimente,
 ard în flăcările neputinţei,
de a ne discerne propriul legământ,
în valurile ameninţătoare ale unei memorii,
care ne-a adus din moarte la viaţă,
spre a ne reîntoarce înapoi,
înecându-ne cu arta nonsensului,
unei creaţii pe care nu o putem înţelege,
 decât crezând.