Umbre de Vise,
ce-au mai rămas din noi,
sunt aruncate,
 pe străzile fără adrese,
 ale Singurătății,
care le măcină într-una,
în malaxorul Norilor cenușii,
ce ne-au mai rămas,
drept hrană,
pe masa pustie a Gândurilor,
din Cimitirele de Cuvinte,
ale Absurdului,
unde ne căutăm și acum,
Identitatea pierdută,
a unei Iubiri,
despre care nu-și mai amintește,
Nimeni Niciodată,
să fi trecut,
prin dreptul ferestrelor de foc,
ale Așteptărilor noastre.