Ioana Maria au fost dimineți
când tu mă trezeai din somn
ca o lumină care venea din mine.


Ioana Maria au fost dimineți
când răsăreau doi sori în lume.


În astfel de dimineți Ioana Maria
lumea părea de o grandoare unică
eu priveam viața în față, drept
și părul îmi flutura în vânt,
au fost dimineți splendide când
florile plesneau de frumusete
și pieptul păsărilor de cântece ;
dimineți, când răsăreau doi sori în lume.


Ioana Maria au fost dimineți
când tu răsăreai în mine
din sângele meu
soare imens și fierbinte
și mă trezeai din somn
și de dimineața de tot
începeam să mă gândesc la tine
și nu te mai vedeam decât pe tine în toată lumea.