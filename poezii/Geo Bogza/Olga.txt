Îți reamintesc capitolul acesta moale precum
craniul copiilor nou-născuți
și teoriile lui Freud
și pe Weininger
sinucisul din Germania
Geschlecht und charakter
și datoria de o mie cinci sute de lei sau tot atâtea veacuri

prin filtru mediului
omul comite multe nerozii

mai știu doar că era blondă
și nu vrea decât cărare la mijloc
iubise pe Harry Liedtke
și o păpușe automată

Intensul a luat apoi o culoare propice mie

Totuși
azi o poate vedea oricine
Trecând regulat dimineața la birou.


* URMUZ, an. 1, nr. 5, iunie 1928