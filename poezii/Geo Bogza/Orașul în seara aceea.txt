Orașul fusese atunci acoperit cu zăpadă
străzile erau albe și moi
în seara aceia când dincolo de draperii grele și roșii
dansa o femeie din tări îndepărtate și răsăritene.


Era seara unei reprezentații de gală
și mii de oameni priveau spre lumina reflectoarelor
femeia țărilor îndepărtate și răsăritene,
eu singur țineam capul în altă parte
eu te priveam pe tine, Ioana Maria.


În anul acela au trecut pe acolo
toti oamenii mari ai lumii
sub privirile extaziate ale mulțimei,
eu singur am ținut capul în altă parte
eu te-am privit tot timpul pe tine, Ioana Maria.