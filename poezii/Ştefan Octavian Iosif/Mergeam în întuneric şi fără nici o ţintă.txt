Mergeam în întuneric şi fără nici o ţintă,Cu fruntea încreţită, cu ochii în pământ,Să plâng de mult uitasem, uitasem chiar să cânt,Căci fericit e-acela ce plânge-amar sau cântăAtuncea când se simte mai trist şi mai înfrânt!Şi ai venit odată cu mândra primăvară,Tu, primăvară mândră a vieţii mele, Li!Cum te văzu pribeagul, pe loc se-nveseli.Şi soare-n cer s-aprinse, şi ciocârlii cântară,Şi-un rai de viaţă nouă deodată ne-nveli.Şi s-a pătruns de farmec fiinţa mea întreagăCând tu mi-ai spus o vorbă şi mi-ai şoptit cu drag...Eu mă duceam spre moarte, tu m-ai întors din prag...— Fii binecuvântată pe cât îi eşti de dragă,Stăpână adorată a fostului pribeag!