De-acum te las pe tine şi pe-ai tăiŞi-Ardealul plin de cântec şi de jocuri,De mândre fete şi voinici flăcăi...Ştiu eu de mai revin pe-aceste locuri?Ce dor mi-era de ele — căci pe-aiciAm petrecut, ca prunc odinioară!Te sperii când de pe trecut ridiciPăienjenişul care-l înfăşoară...De-aş fi rămas ca tine, în Ardeal,Statornic stâlp al datinii străbune,Într-o căsuţă albă, sub un deal,Ferită de primejdii şi furtune;Să fi rămas acolo, să muncescÎnconjurat de oameni cumsecade,În albele cămăşi ce strălucescCa spuma de şuvoaie în cascade;Să fi rămas în casa de sub deal,De unde-n neguri vezi sclipind Carpaţii...Dar eu m-am dus, şi te-am lăsat, Ardeal,Ca un fugar mi-am părăsit eu fraţii.Şi ce frumos era să fi rămasAlăturea cu alţii şi cu tine.Să-nalţ şi eu pentru dreptate-un glasŞi să v-ajut în lupta pentru bine.Să stau şi eu de tine-alături azi,Şi eu ca tine să-mi încheg cântareaDin vuietul eroicilor braziCe strigă peste culmi redeşteptarea!Şi de scriam un vers mai avântat,Aprins de-obida silei seculareŞi eu de bună seamă-aş fi gustatCe dulce-i pâinea temniţei maghiare...M-am dus — şi spune-mi tu ce-am folositPe unde-am fost, cât am umblat prin lume?...Azi m-aş întoarce, însă obosit,Înfrânt şi trist... Dar vremea ta acum e!Rămâi tu dar acolo unde eşti,Să-mbărbătezi şi să măngâi poporul...Tu ai să lupţi, tu ai să biruieştiŞi-n cântecele tale-i viitorul.