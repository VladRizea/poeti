Din bătrâne basne ştiu de-o închisoare,Peşteră adâncă, văduvă de soare,Aerul, de-o poştă, l-otrăvesc bureţii,Mucegai de veacuri spânzură pereţii,Şi-năuntru doarme Corbea somn de vrajă,Duhuri necurate lângă el ţin strajă.Doarme uriaşul, răsturnat pe spate,Ferecat în lanţuri pline de lăcate,Barba-l înveleşte ca un strat de iarbă,Viperi şi şopârle i-au clocit în barbă...Şi-nchisoarea-i largă de-ar cuprinde-o ţară,Totuşi lui i-atârnă picioarele-afară,Ba mai pe-ndelete dacă s-ar întinde,Două ţări alături ar putea cuprinde...Însă Corbea doarme... Pâní să se deştepte,Mult amar de vreme trebuie s-aştepte!Doar abia pe geană de-l atinge-o rază.Doamne, lume nouă, cum îngheţi de groază!Doar prin somn de-şi mişcă trupul într-o parte,Lanţurile-i grele zuruie departe,Şi-o zbughesc prin găuri viperi şi şopârle...- Hai, săracă lume, cum o să te-azvârle!