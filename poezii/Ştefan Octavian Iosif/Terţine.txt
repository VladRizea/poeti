Aş vrea să cânt, să-mbrac în mândre rimeNorocul rar ce-n cântec nu încape,Că nu e vers pe lume să-l exprime,Ci ca-ntr-un murmur nesfârşit de apeCe se revarsă-n valuri de-armonie.Din mii de glasuri ce-l vrăjesc de-aproape.Sărmanul suflet cearcă, şi nu ştieCe ton să prindă, ce cuvânt s-aleagă,Căci toate-l cheamă,-l strigă şi-l îmbie...Iar eu stau mut, — şi-aş sta vecia-ntreagăS-ascult uimit la glasurile-acele,Privind în ochii tăi albaştri, dragă —Vis întrupat al visurilor mele!