Porneşte-n zvon de zurgălăiVuind caleasca boierească,Dănciugii goi s-alungă droaie,Boierul strigă din calească:— Hei! cine vrea această pungă?Voinicul ăla s-o ajungă!O goană de ogari, nebună,Toţi se reped, că toţi o vor.Dând chiot, surugiul mână,Clăbuci fac armăsarii-n zbor;Şi urlă haita ţigăneascăPrin nori de praf, după calească.S-apuce-ntâi toţi vor odată,Se zbuciumă, se îmbrâncesc;Se-ncinge-o luptă desperată,Şi cad, şi se rostogolesc:Naintea lor caleasca zboară...Ei sar; s-aştern pe goană iară...Târziu, sătui de alergare,S-abat pierzând orice speranţă...Caleasca după deal dispare.Departe flutură o treanţă...E unul dintre puradei,Tot se mai ţine-n urma ei.Un pas mai e pân' la calească,Dar simte că rămâne-n urmă...Ar vrea să strige, s-o oprească,Dar răsuflarea i se curmă:Un gest în sus, un vaiet stins,Şi cade mort, cu braţu-ntins...