Acelaşi loc iubit umbreştiŞi-un colţ de cer întreg cuprinzi,Nuc falnic, strajă din poveşti,Deasupra casei părinteştiAceleaşi crengi întinzi...De veacuri fruntea nu ţi-o temi,Ţii piept când vin furtuni năvalO, de-ai putea să mai rechemiLa poala ta şi-acele vremiDe trai patriarhal!Acel şirag de mândre veriDe cari mi-aduc aminte-abiaAsemeni unor dragi păreriCe-au legănat în mângâieriCopilăria mea...O, de-ai putea să mai aduniAlaiul de copii vioiCe-n horă se-nvârteau nebuniŞi toamna făureau cununiDin veştedele-ţi foi!Dar unde-s brudnicii copiiŞi unde-s râsetele lor?...Potecile-au rămas pustiiŞi-i năpădit de bălăriiPustiul din pridvor...De mult s-au risipit şi-aceiBătrâni ce-n umbră ţi-au stătutLa sfaturi cu părinţii mei,Şi frunza ce-o călcară eiŢărână s-a făcut!Străjer măreţ, mai ţi-aminteşti?...Tu singur, încă neînfrânt,De-amar de ani adăposteştiRuina casei părinteştiPe care azi o cânt!Brudnic — nevârstic, necopt la minte.