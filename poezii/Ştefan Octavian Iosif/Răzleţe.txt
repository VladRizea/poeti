IDe ce sunt trist, mă-ntrebi? O, iartă, iartă!Nu pot să-ţi spun... La ce ţi-aş spune ţie?De ce să-ntunec dulcea veselieDin ochii tăi cu jalea mea deşartă?Tu eşti un crin ce creşte pe cîmpieŞi poţi să stai de strajă-n rai, la poartă.Pe mine însă un blestem mă poartăCa pe o frunză dusă-n vijelie...De aceea lasă clipele acesteSă uit ce-a fost şi ce va fi o dată,Si să visăm privind cum însereazăPînă s-o stinge cea din urma rază,Pînă ce umbra nopţii-ntunecatăNe-a coperi, cu-ncetul, fără veste...IIDe m-ai urî, tu, înger între fete,N-am să mă plîng, şi nimeni n-o să ştieVoi îngropa în neagra mea chilieDurerea unei inimi sfîşiete.Ci-ntr-un amurg, în linişte tîrzie,Cînd frunzele zboară-n vînt împrăştiete,Trist voi întoarce faţa la pereteŞi voi închide ochii pe vecie.Or trece ani... Şi-odinioară, poate,Vei răscoli prin vechi hîrtii, copilă,În taina odăiţei parfumate, -Vei stoarce-atunci o lacrimă de milăCitind un nume pe un colţ de filăÎntr-un caiet de cîntece uitate...IIIM-a sărutat pe frunte blînd iubirea, -De-atunci de-un cîntec sufletul mi-e plin,M-a sărutat aşa de lung, şi linÎn ochii mei şi-a înecat privirea.Privirea ei albastră, de senin,N-o pot uita, şi-mi răscoleşte firea...Şi eu credeam ca e închipuireaDin visuri ce se duc şi nu mai vin.Iar cîntecul, ca pe un scump tezaur,În suflet l-am păstrat amar de vreme,Dar azi îmi face inima să-mi salte:O, daţi-mi lira strunelor de aur!Ea singură doar poate să reclameSimţiri aşa de sfinte şi înalte...