Doarme dus sfânt' NiculaeÎn vestminte argintii,Dar ce colb e în odaieŞi ce zarvă de copii!Au rămas stăpâni în casă,Toată lumea e a lor!Unu-i cocoţat pe masă,Altul joacă-ntr-un picior.Uite popa, cum îngânăLiturghia... Doi se bat.Un ştrengar c-o vargă-n mânăStrigă parcă-i împărat!O sprinţară de feticăSe hlizeşte la oglindă...Nu le pasă de nimică...Dar ce tropot e în tindă?Ca de ipsos stau de frică...Oare cine-o fi intrat?Ochii nimeni nu-şi ridică,Nici chiar marele-mpărat!Vântul fuse?... Cine este?Ori vreunul din părinţi?Ce tăcere făr' de veste!Smirna-s... diavolii de sfinţi!În privaz, sfânt' NiculaeDoarme, parcă nici nu ştie!Numai colbul din odaieJoacă-n raza aurie...