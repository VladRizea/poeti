Se-ntorc iar zilele noroase,
Cu negurile somnoroase,
Si-amurgurile timpurii —
Vin diminetile urâte
Si noptile posomorâte
Si lungi, si negre, si pustii…

Copacii, despuiati si jilavi
Si tristi ca cersetorii schilavi,
Gem biciuiti de vânt si ploi —
Podoaba lor de-odinioara
O zdreanta putreda-i ce zboara
Si-i tavalita în noroi…

Veni-vor zilele senine,
Vor râde florile-n gradine
Sub arcul cerului senin…
Veni-vor toate iar, stiu bine…
Ci eu, cu toamna care vine,
M-as duce, ca sa nu mai vin…