Măreţ amurg de sărbătoareDomneşte-n veselul oraş,Un nour arde-n depărtareCa un tăciune uriaş.Se-ntoarce lumea din poiană,Călări, pe jos, boieri, norod:Aleargă o căruţă-n goanăDin două salturi peste pod.Şi râd, şi chiuiesc, şi cântăCei cari s-au grămădit în ea:Vârtej de pulbere s-avântăCând trec pe dinaintea mea!Sunt bolnav, moartea mă îmbie,Şi tot privesc la ei cu jind...Şi tot tresalt de bucurieCând văd pe oameni chefuind!