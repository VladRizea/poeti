Acești copaci, ce par a dezerta,
Mai bine i-am închide în arhivă,
Cu frunze care cad spunând ceva
Pe flori de ieri ce nu se mai cultivă.

Eu nostalgia o voi transforma
Ïntr-un pretext de ultimă derivă,
Mărește toamna mult absența ta
Și ploaia-mi spune că-i definitivă.

O, toamna a venit și chiar așa,
Ïntr-adevăr, ne suntem împotrivă,
Copacii goi de la etcetera
Parodiază toamna guralivă.

A te ierta și chiar a te uita
E cea din urmă inițiativă.

20 septembrie 2004

(Copaci fără pădure, 2006)