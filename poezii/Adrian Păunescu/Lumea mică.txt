Voi scrie, deci, neînfrânat
de frică şi luminat, 
de ceea ce mi-aţi spus, 
ce se întâmplă jos, în lumea mică, 
în care vanităţi absurde nu-s.

Voi scrie că există doar această 
cinstită lume mică pe pământ, 
a celor de la şaibă, de la brazdă, 
din care, sus, aşa puţini mai sunt.

Voi scrie cu o literă egală
ce fac egalii mei dacâ-i invoc, 
cei care nici nu mint, nici nu înşală,
cei care în istorie n-au loc.

Voi scrie despre cei fără greşeală 
din lumea mică, fără de noroc.

Iernut, 10 iunie 1987

Poezii cenzurate