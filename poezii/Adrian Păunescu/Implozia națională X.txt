Atâta sârguinţă în cercetarea pungăşiilor şi hoţiilor
Guvernului Român? Să-i acordăm circumstanţa că
Era numai la a doua guvernare! De ce nu condamnă
Senatul pe cei 4 milioane de comunişti?
De ce nu li se iau drepturile civile? Altfel ar arăta
Rezultatele alegerilor, dacă Senatul n-ar avea în frunte
Pe acest Alexandru Bârlădeanu, care, în loc să se ocupe
De diversiuni, se bagă-n probleme reale,
Cere stârpirea corupţiei, ca şi când s-ar putea face
Într-adevăr ceva fără corupţie?! Pretinde
Declararea averilor, ca şi când ar munci
Vreun om, dacă nu s-ar pricopsi. Huo! Jos Bârlădeanu,
Jos comunismul! Jos bolşevicii! Trăiască bandiţii!
Trăiască deturnătorii de fonduri!