Va fi păcatul tău să-mi ieși dintre cuvinte
De-ajung să-mi pară rău, când mi-te-aduc aminte,
Mă-nvârt bolnav în cerc, sub talpă simt morminte
Și în zadar încerc să nu te mai țin minte.

Același trist îndemn ia drumul înainte,
Mă chinuiesc solemn, să mi te scot din minte,
În creierul închis aduc răsaduri sfinte
Dar când adorm, în vis, mi te aduc aminte.

15 septembrie 2004

(Copaci fără pădure, 2006)