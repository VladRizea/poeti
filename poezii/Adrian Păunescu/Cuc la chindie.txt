Spune, cucule; ce-i viața,
De o cânți cu-atâta jale?
Nu răspund decât în fața
Marii Adunări Naționale.

Moartea nu ți-a dat povața
Să apuci o altă cale?
Nu răspund decât în fața
Marii Adunări Naționale.

Nu simți tu cu ochii ceața
Ce te trage-ncet la vale?
Nu răspund decât în fața
Marii Adunării Naționale.

Nu te doare fortăreața
Ce cu tine se prăvale?
Nu răspund decât în fața
Marii Adunări Naționale.

Cucule, ce zice soața
Despre focuri și rafale?
Nu răspund decât în fața
Marii Adunări Naționale.

Și-a intrat în sânge gheața,
Moartea-n cuc dădea târcoale,
Cine să mai cânte-n fața
Marii Adunări Naționale?