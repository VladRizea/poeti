Fac drumul întors către Turcia, caută mărfuri
Și pricopseală, avem mai multe partide politice
Decât cetățeni în câmpul muncii, astăzi ne e o rușine
Să nu muncești, condamnabil e să muncești și să speri.
Şomaj, deturnări de avioane, pantofi de plastic.
Presă de scandal. Prezervative cu schimbător de viteze.
Războaie etnice, fiare de călcat pentru elite.
Invazie de chinezi, merele mai scumpe decât portocalele.

Colonei de securitate făcând afaceri, motani cu trei
Testicule, maşini de lipit pungi de plastic, unii demască
Iar alţii susţin pe Triţă Făniţă, ăsta are un nume
Parcă dintr-un basm de Petre Ispirescu sau dintr-o
Hârtie cu antet de Petre Roman, dracu' să-i ştie,
N-am văzut atâtea hoţii la lumina zilei nici
În filmele pe care Ceauşescu a refuzat să le mai importe.