Să nu mai ştiu nimica,
Să nu mai ştiu ce-i frica,
Să nu mai ştiu,
Doar dragostea s-o ştiu. 

Nici pofta de avere,
Nici pofta de putere,
Nimic, nimic, 
Ce-l fac pe om mai mic. 

Omul e-atâta de mic
Şi-mbătrâneşte cu jale,
Dacă ajunge, de fapt,
Sluga averilor sale. 

Fiinţa omenească
Nu poate să-nflorească
De-atâta rău, 
Al meu, al lui, al tău. 

Condiţia umană
Palpită ca o rană
Şi vai de noi, 
Spre fiare înapoi. 

De ce atâta ură
Şi atâta luptă dură,
Ce imprudent
În orice moment. 

Să fie sănătate,
În urma ei vin toate
Şi-ntinerind
Doar sănătoşi să fïm.

