Numai atât? De ce atâta zgârcenie din partea
Poporului român? Împărțim 14 aparate la 2, adică
La numărul de picioare pe care-l posedă fiecare
Ministru, şi obţinem cifra 7, cifră dacică! Şi cum adică,
Numai cu 7 aparate de lustruit pantofi s-a multumit
Domnul Pleşu? Ce dreptate e asta? Ce e dispreţul
Acesta faţă de valori? Cum adică, numai 10 mese
De biliard? Facem economie şi la mese de biliard?
Ce-ascultă domnii miniştri în maşini, dacă s-au cumpărat
Numai 4 radiocasetofoane auto? Şi cine are interesul
Să stoarcă sudoarea din frunţile acestor glorioşi
Demnitari, necumpărând decât 20 de ventilatoare
De plafon? Şi de ce numai 20 de maşini semiautomate
De cafea? De ce nu încă 20 de maşini total automate?
Unde o să ajungem, dacă domnul ministru Vartic
Nu are acces liber la o plantaţie de cafea şi dacă
Domnul ministru Boroianu se va bucura de activitatea
A numai 4 maşini frigorifice de făcut îngheţată?
Că bine spunea comisia de anchetă a Senatului,
"Mare parte din aceste bunuri, în valoare de 6 200 000 lei,
Deşi cumpărate de 8 luni, nici nu erau puse
În funcţiune!". Ei bine, dar astea sunt fleacuri.
Esenţial e că Ministerul Culturii a călătorit de sute
Şi mii de ori în străinătate. Brava! Minunat!
Aşa trebuie! Asta e cultura română. Milioane de lei
Şi sute de mii de dolari cheltuiţi pentru cauze
Necunoscute. Şi pentru aventuri intelectuale.