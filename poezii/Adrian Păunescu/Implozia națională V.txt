Cred că ştiu, încep să-mi dau seama, Andrei Pleşu
Vroia să ia urma Mioriței, toate turmele de oi trebuie
Să treacă la Ministerul Culturii, ca să avem siguranţa
Că Miorița va fi captată în toate variantele ei.
Ăsta a fost scopul, degeaba încearcă Senatul să găsească
Alte înţelesuri, că, vorba aia, domnule Pleşu,
Mai cheamă şi-un câine sau măcar un babeţi,
Un horvatandor, merge şi-un boroianu, masculin
Boroianu, feminin boroiană, Ministerul Culturii are turma
De oi, cum să n-aibă Ministerul Culturii turmă de oi,
Dacă Ministerul Sportului şi Tineretului vinde stadioane,
Ca să obţină dolari pentru ziarul domnului Roman?
Adevărate sacrificii pentru spirit! Arătaţi-mi şi mie,
În toată istoria politică mondială, un lider care să
Dispună vânzarea unui stadion, ca să facă rost
De o tipografie pentru ziarul "Azi".