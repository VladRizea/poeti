Hristos a înviat! Adevărat a înviat! Şi Hristos a ştiut
Cel mai exact dintre toţi muritorii că de mântuire
Au nevoie mai ales cei care nu cred în el, pentru ca
Poporul lui să-l cuprindă şi pe ei şi să fie mai mare
Decât spun clevetitorii. Şi de aceea mă rog eu, creştineşte,
Pentru anticrişti şi pentru comunişti. Şi-mi amintesc
De tine, Doamne, care va trebui să cobori, într-una din
Zilele de lucru ale săptămânii şi să predai la o oră de
Dirigenție, poporului tău omenesc, lecția iertării.
Auzi-ne, Doamne! Și până la primul recurs, până la prima
Revizuire a tuturor acestor procese mincinoase, confiscă
Sârma din poduri și închide spălătoriile!