Luaţi-vă-n braţe copiii ca pe strategice arme
Haideţi cu toţii la Putna, unde Măria-Sa doarme
Doamne, a toată Moldova, nu te-am făcut de ruşine
Sufletul nostru te cheamă, are nevoie de tine

R: Ridică-te Ştefane, şi vezi-ţi fiii
Că vremea în lume e grea
Credinţă veşnică patriei noastre
Jurăm, Măria-Ta

2. Înconjurându-ţi mormântul, Ştefane, Stefan cel Mare
Reînviază o clipă, că ţi-am adus închinare
Tot ce-ai visat o să fie, precum lăsatu-ne-ai slova
Casă a dacilor liberi este şi fi-va Moldova

3. Suntem aici toţi plăieşii, iar un poet mai îngână
Tragic din clopotul Putnei tainica doină română
Cu îndoită putere neamul întreg să tresară
De la mormântul lui Stefan să ne luptăm pentru ţară

4. Doamne, juram lângă cripta care în piatră te leagă
Că vom păstra peste veacuri patria noastră întreagă
Luaţi-vă-n braţe copiii, daţi-le sfânta poveste
Cum că mormântul lui Ştefan leagăn al neamului este