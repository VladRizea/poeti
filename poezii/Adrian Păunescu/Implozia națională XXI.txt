Este un mare bărbat politic,
un om supradotat.
Și n-are el nici o vină pentru felul în care-au condus
Generalii-fantomă represiunea de la Timişoara şi
Bucureşti, n-aveţi absolut nici un drept să-l închideţi pe
Ştefan Andrei, e-o-nscenare grosolană, e un caz dintre
Multele cazuri de condamnare politică a unui lider care
Cam incomodează, n-aveţi dreptul să închideţi pe nimeni
Fără probe, fără martori, fără o judecată corectă, ceea
Ce faceţi şau acceptaţi să se facă, vi se va face. Recitiţi
"Salonul numărul 6" de Anton Pavlovici Cehov! Nu există
Răzbunare mai mare, decât ecoul propriei noastre
Răzbunări. Nu cereţi administratorilor Palatului Cotroceni
Explicaţii peste umbra care răzbate din lucrurile
Reşedinţei, ei n-au de unde să ştie, dar eu cred că vă
Pot spune adevărul, ceaţa politică, din ce în ce mai greu
Respirabilă, a peisajului nostru naţional,
E mediul nostru normal
De acum încolo. Și peste ea,
Vine umbra spânzuratului din spălătoria de bloc.
Umbra celui care a murit, crezând că dumneavoastră l-aţi
Trimis la carceră pentru 16 ani, adică până-n anul 2008,
Prezidente, eu, totuși, mă încăpățânez să cred că nu e așa.