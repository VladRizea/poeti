Şi flautul magic vorbi


Şi flautul magic vorbi; tremurată
O nota stângace salta peste clape
Ca vocile stinse în murmur de ape
Şi-ncet simfonia cazu întristată.

Plutea o durere ca-n tainele sfinte
Pe sala cea veche şi-n flăcări aprinse
Murea ziua alba pe stofele-ntinse
Iar flautul magic plângea înainte.

Manunchiuri albastre de mici viorele
Lăsară parfumuri subtile şi clare
În preajma: o dulce şi caldă-ntristare,
Şi nota usoară lovea în perdele.

Ea sta glorioasă ca-n razele sfinte
Şi iata! În vraja de note uşoare
Iubeam pe frumoasa etern visatoare;
Iar flautul magic plângea înainte.

Adăugată de către- Radu Dan Alexandru