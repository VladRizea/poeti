Memoriei eruditului seigneur d'Astarac,
întemeietor şi incendiator al astaracienei
,,Regina bibliotecilor", protector şi cola-
borator al doctului abate Jérôme Coig-
nard şi al devotatului său elev Jacques
Tournebroche.

Am căutat metalul rar,
În eprubete şi retorte,
Şi în lumini de chilimbar
Pândeam a elfilor cohorte.

Când focul viu de policandre
Ilumina solar castelul,
În diafane salamandre
Femeii i-am găsit modelul.

Prin mine, focul va să piardă
Planeta voastră rea si laşă,
Căci vreau, cu lupa-mi uriaşă,
S-aprind pământul tot – să ardă.