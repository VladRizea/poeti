Au adormit aroma şi misterul,
Petala-şi culcă visul în fântâni,
Topit în lacrimă albastră, cerul,
Mărgăritar oftat l-îngrop în mâini,

Şi când pe unduitul întuneric
Văpaia rugineşte în tăciuni,
Tresar din somn, din vise mă desferic
Şi urc pe aurori de rugăciuni.

Suişu-i fluturare peste ape;
Înrourat, pe cruce de catarg,
Mai limpede e cerul, mai aproape,
Rotiri de îngeri susură în larg.