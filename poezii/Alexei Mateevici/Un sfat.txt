Să fugi de faptă rea, creștine,
Ascult-al Domnului cuvânt
Și făptuiește numai bine
Din leagăn până în mormânt.

Atunci cu zâmbet fericit
Vei trece prin această viață
Și chiar și moartea liniștit,
Putea-vei s-o privești în față.

Atunci plug, seceră și sapă
Vor fi ușoare-n mâna ta,
Și lângă un ulcior cu apă
Tu veșnic vesel vei cânta.

Iar când muri-vei, cu mult dor,
Străini și neamuri te-or jăli,
Și flori din lacrimile lor
Pe-al tău mormânt vor răsări.