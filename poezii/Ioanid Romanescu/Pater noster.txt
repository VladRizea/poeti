Pater noster în creștere, slabule,
căruia îi trimitem incunabule,
azi îți traduc urlând: să fie - îți cer -
precum pre pământ și în cer,
de-aproape lumina să ne-arate
pe brânci în genunchi și pe coate!
cu sfinții între noi, cu atâția experți,
totu-i perfect - ce greșeli să ne ierți?
cât să fim alții care pe alții îi imită?
ia hleb și te dezvoltă și du-ne în ispită!
nu-i loc pentru mulțime pe scaunul divin -
de vrei să te urmăm, fii diavolul! - amin!

 hleb: pâine