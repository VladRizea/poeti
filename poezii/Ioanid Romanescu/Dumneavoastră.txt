dumneavoastră ați trecut în fugă
dumneavoastră ați uitat — se poate —
dumneavoastră care dați din umeri
dumneavoastră care dați din coate

dumneavoastră mult nu vă lipsește
dumneavoastră aveți cântece și flori
dumneavoastră nu erați pe-atunci
dumneavoastră sunteți uneori

dumneavoastră nu mă așteptați
dumneavoastră scrieți propoziții
dumneavoastră fiți fără de grijă
dumneavoastră pe copii uimiți-i

dumneavoastră nu vă spun prea mult
dumneavoastră știți că e albastră
dumneavoastră totuși sunteți formidabili
dumneavoastră sînteți Dumneavoastră