Am rămas cu greu să fiu văzut
și toți care veneau priveau
și erau foarte atenți
și de fapt nu-i interesa
și de fapt vedeau altceva
de parcă ar fi privit în altă parte
și de fapt - privindu-mă -
se studiau între ei

până când i-am rugat
să mă înlocuiască

simt și acum respirația
celor care mă priveau
și nu înțelegeau nimic
însă - privindu-mă -
se înțelegeau între ei

realitatea mea păstrează
doar copia privirii lor

acum pentru privirea lor reală
au câte o copie a mea