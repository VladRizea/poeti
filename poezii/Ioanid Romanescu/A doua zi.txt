M-am născut în octombrie patru,
dar figurez în acte născut a doua zi,
am așteptat scrisoare de la tine,
dar a venit abia a doua zi,
eram sărbătorit, am foarte mulți prieteni,
dar ei și-au amintit abia a două zi,
pe masa doctorului am pus flori,
dar am primit un zâmbet abia a doua zi,
de câte ori vorbesc sunt o fantomă
pentru că sunt văzut abia a doua zi,
cu toate-am vrut să mântui brusc
și încă mai amân pentru a doua zi,
chiar și aceste versuri le-am scris mâine
pentru că mâine e a doua zi,
a doua oară nu mai vin pe lume, însă a doua oară voi trăi.