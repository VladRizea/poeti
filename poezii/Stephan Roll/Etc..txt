Iubita mea dezarticulată, perpendiculară,
splina ta e mașină de cusut nori,
glasuri sunt deflație monetară,
Berlin face policeman la dreapta.

Stele gri fluieră identic greșelilor de gramatică,
pasul tău marchează 300 yards în aerodrom,
la five-o’clock sandwich îți ofer nervii de fosfor,
iată becurile cu mănuși de lac la tâmple.

Diagonal în vestă îmi port creierul mic
ca o lampă sau ceasornic Omega,
prin music-hall am dansat în eprubetă albastru,
fenomenal salcâmii au jucat pocker.

În piețe, Forduri stau cu mâinile în buzunar,
Edy, îți port sufletul prins cu piuneze,
Luna-Park vântul e de 3 săptămâni șomeur,
T.S.F. a șters cerul cu sârmă de parchet.