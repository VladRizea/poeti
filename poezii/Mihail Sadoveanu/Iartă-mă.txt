Iartă-mă, te rog, tu, Cea-care-zâmbeşti.Ştiu că-mi atârnă iertareaÎn corniţele zâmbetului tău.Tu, Dulce-împlinită, iartă-mă.Iertarea mea e-n boiul tău de farmec,În ondularea mijlocului tău subţire,În graţia cu care te mişti,O, mlădios punct de-ntrebare.Iartă-mă pentru suferinţele mele,Iartă-mă că-mi eşti prea dragă,Că mor când te duciŞi-nviu când apari.Iartă-mă, Domniţă-a-inimii-mele!Cuprinde-mă de după grumaz,Apleacă-ţi spre mineFaţa de soare, gene de ceaţă.Gura ta, gura ta să-mi dea iertarePentru toate cele ştiute şi neştiute,Pentru nebuniile abia trecuteŞi pentru cele imediat viitoare.