respirăm până când ne ia dracu
și atunci se cheamă că am murit
primul lucru care-ți sare în ochi este într-adevăr
greva plămânilor
ei stau de parcă ar pândi ceva, de parcă ar ciuli urechea,
nu mai forțează gaicile vestei
apoi inima și celelalte încetează lucrul
ca la o carieră de piatră
nici-un ciocan, nici-o bubuitură,
nici-un ecou;

ce se petrece în acest timp cu sufletul?
greu de spus
dar zău, dacă n-aș da oricât să aflu