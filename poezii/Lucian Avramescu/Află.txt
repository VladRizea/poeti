poți să apari în ferestre goală
ținând discursuri interminabile
despre tehnologia dragostei

poți să măsori în rochie de aur
trezoreria regilor
blestemați să te iubească
până la moarte

poți să inventezi o sumedenie de lucruri noi
care fac plăcere
trupului meu
incapabil să țină supărare

poți să fii cea mai
neîntrecută
pe terenurile de tenis ale inteligenței
dar cu mine- află-
ai terminat-o