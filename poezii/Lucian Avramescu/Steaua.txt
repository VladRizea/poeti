când steaua sapă-n ceruri rana ei
țărâna nopții șade neclintită
dar lacrimi mari se-adună către zi
și strălucesc în urma de copită

nimeni nu știe chinul stelei
gheara veciei când îi dă ocol
și sângele ei singur care arde
cum arede-o lampă spânzurată-n gol

doar uneori coboară peste dealuri
și sânii-i dorm în ierburi până-n zori
când o găsește clopotul luminii
culcată lângă fiice de păstori

când steaua sapă-n ceruri rana ei
țărâna nopții șade neclintită
dar lacrimi mari se-adună către zi
și strălucesc în urma de copită
—————————————————————
sursa: @ versurisubfloridetei