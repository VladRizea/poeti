Combustibilii se termină,
viața se încheie,
orice lucru își are sfîrșitul său,
numai frumusețea ta este permanentă

Îngerii cad din cartea de religie,
Dumnezeu nu mai e un afiș de actualitate,
numai frumusețea ta este permanentă

Păsările cântă ce cântă,
jderii aleargă ce aleargă,
balenele dau serate în apartamentele mării,
numai frumusețea ta este permanentă...

Bicicleta se schimbă în limuzină,
limuzina în și mai limuzină,
Pobeda în reactor,
numai frumusețea ta este permanentă,
domnule copac interior