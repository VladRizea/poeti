lipește-ți urechea de sufletul meu
și vei auzi pădurile înmugurind
tropotul înnebunit al hergheliilor sevei
urcând și izbind pereții
vuietul greu de silabe
care se hârjonesc
în interiorul limbii române
sufocate de dragostea de-a ajunge cuvânt

ascultă, iubito,
primăvara ca o emancipare generală
ca un decret al frunzelor
care se eliberează de sub dictatul iernii
ascultă, iubito,
lipește-ți urechea de sufletul meu
și-l vei simți ușor și slobod
gata să se piardă în neant
odată cu prima adiere a surâsului tău

——————————————————————————
sursa:@versurisubfloridetei