orice defecțiune sufletească
poate fi reparată- strigă duhovnicul;
orice anvelopă
poate fi făcută să nu mai răsufle
- spuse vulcanizatorul;
orice ogor bătut de grindină poate fi reînsămânțat
- spuse fermierul;
pot face din orice cel puțin un ce-
-spuse decis recondiționerul;
vacile sunt un bun teren de investiție- spuse
bancherul veterinar
și toți, în afară de primul,
aveau perfectă dreptate