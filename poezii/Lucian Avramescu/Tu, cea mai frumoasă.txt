Tu, dragostea mea...
Tu, x-ul și rădăcina pătrată a inimii mele,
ești cea mai frumoasă.

Tu, dragostea mea,
ești cea mai așa și pe dincolo.
Tu, cu nasul tău cârn,
cu nasul tău în fel și chip,
ești cea mai dintre toate.

Tu, ecuație de gradul doi,
ești cea mai nordică
și ești cea mai sudică
și ești cea mai de la Ecuator
și cea mai din insulele Filipine
și din Capul Bunei Speranțe
și ești cea mai de la București.

Tu ești cea mai a-cătării
(cătare de armă
spre inima mea
ca o țintă de carton).

Tu, cea mai îmbrăcată în simțurile
dragostei...
Tu, femeie, tu oricare
ești cea mai draga mea.