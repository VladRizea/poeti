Somnule, ți-am scris să vii
Să-mi adormi dorul din piept...
Și de-atunci te tot aștept
Somn, tu, moartea celor vii.

Bătrânețe, vin' tușind.
Vino, adu-mi iarna ta...
Voiu să uit a cugeta,
Voiu să mor încă trăind.

Moarte, tânără fecioară.
Vin să-ți dau din al meu sânge...
A trăi este a plânge,
Și trăind iată ce-am strâns:
Plâns și lacrămi și iar plâns.
Moarte, vin de mă omoară.

Visul eu mi l-am visat:
A fi vecinic înșelat...
- Cred că am visat destul.
Sunt sătul... sunt sătul...


1881