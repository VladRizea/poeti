Eu

Gândule, scrisoare scrisă de o mână nevezută,
Câte pagini păstrezi astăzi din iubirea mea trecută,
Câte rânduri coprind încă focul tinereții mele,
Câte vorbe de iubire mai sunt scrise printre ele?

Gândul

Tu ai plâns și-a tale lacrămi au căzut pe-a mele foi
Ștergând slovele iubirii, slove scrise de-amândoi...;
Astăzi n-au rămas din toate decât rândurile-n care
Ați scris poate fără voe vorba searbădă: uitare.