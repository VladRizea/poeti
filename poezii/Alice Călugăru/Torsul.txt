TORSUL


Din odaie, vin la vatră toți motanii să s-adune,
Şi-mpreună torc, - un cântec parcă din ascunse strune,
Torc cu ochii-nchişi de lene, lângă focul roş, şi torsul
Lor, se-ngână lung cu torsul fusului - şi cu întorsul
Fir albastru depănat de rischitorul cel din tinda.

Vin la vatră toți motanii somnoroşi să se intindă,
Şi în murmurul de torsuri şi de fire-nvârtitoare
Pe când valuri de zapadă cătra geamuri cad uşoare
Eu cu capul lângă mâța sură care mie-mi toarce.

Adăugată de către Radu Dan Alexandru