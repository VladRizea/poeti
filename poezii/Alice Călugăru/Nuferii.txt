NUFERII


În alb curat de raze nins
Şi-n galben şters, şi-n verde stins
Răsar din valul liniştit
De ape - abia tremurătoare.

De ape-ntinse-n care moare
Albastrul cer netărmurit

Sub soare-n valul sclipitor
Răsfrangerea cu floarea lor
Cununa îndoit a tors.
Şi când te uiți pe apa-ai crede
Că pănă-n fundu-i se străvede
Prin valuri, chipul lor întors!

Ei sorb, în ploaia de lumini,
Cu însetate rădăcini,
Sub valul cel tremurător
In care-albastrul palid moare,
Noroiul cel adânc din care-
Hrănesc de mult zăpada lor.

Adăugată de către Radu Dan Alexandru