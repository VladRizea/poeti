Ea aluneca pe panta unui deal de gheață
cu un buchet de narcise în mână
ea nu avea patine ci numai cizme
de aceea îmi era frică să nu cadă
ea era îmbrăcată într-o rochie albă de mireasă
sub un fulgarin gri
care fulgera prin frig
când ea
luneca pe panta unui deal de gheață
cu un buchet de narcise în mână
grăbită să ne-ntâlnim în gara
de pe câmpul de gheață
unde nu exista nici o șină de fier
nici o șină de cale ferată
nici una.