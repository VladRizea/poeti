De frică să nu mă înec în el
lacul se stinsese în sine 
cum perla şi-adună gârla lumină în sine.

De frică să nu mă înec în ea
se făcuse balta opalină,
pasăre zburând cu şapte aripi
şi drept drept drept
drept drept în sus.

Peştii sufocaţi atârnau de penele păsării
când, de frică i se făcuse frică lacului
că eu aş putea să mă înec în el. 

Ah, oglindire zburătoare,
refuz al văzului
orbire!