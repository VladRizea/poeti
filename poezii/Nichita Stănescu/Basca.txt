Contemporanii mei, să stăm aproape
Și să scrutăm din nou sărmanul veac,
De ce mai este oare nedreptate?
De ce abuzuri  oare se mai fac?

Am vrut să-mi iau de sărbători o bască
Nu prea luxoasă, de 30 de lei,
Dar când să intru-n magazin, deodată
Simții că brusc eu intru la idei.

De ce să-mi cumpăr singur acea bască
Și nu mi-o face cineva cadou?
De ce adică nimeni nu-și dă seama,
Dorința mea nu are vreun ecou?

Pricepeți dar, contemporanii mei
Că mai avem câte ceva de zis
În ce privește dreptul și nedreptul.
De-aceea strofele de sus le-am scris.

———————————————————————————————
sursa: @versurisubfloridetei