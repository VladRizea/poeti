Eu aş putea s-o omor 
cu o singură lovitură 
Ea râde spre mine, 
ea surâde 
Ea ridică spre ochii mei 
ochii ei strălucitori 
Ea întinde mâna spre mine, 
ea scutură surâzând, râzând
pletele brune. 
Dar eu, aş putea s-o omor 
cu o singură lovitură. 
Acum, ea începe să spună cuvinte 
suave, naive, de joc. 
Se uită curioasă la mine, 
se încruntă o clipă 
şi iarăşi 
surâde, râde. 
Se uită în ochii mei, 
cu ochii ei lucitori 
În timp ce eu o contemplu 
şi aş putea s-o omor 
cu o singură lovitură.

 Belgradul în Cinci Prieteni