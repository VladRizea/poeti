Ca să vezi, dragă Titu, cum te poate izbi în ceafă amintirea unei iubiri de altădată şi de neuitat totodată cu altădată!
Când eram foarte tânăr, prietenul meu, poetul Grigore Hagiu, scrisese o poezie care nu ştiuu dacă o fi publicat-o. În ea, adică în acea stare de spiriti, se afla o metaforă extraordinară!O reprodun din memorie: "Pe ţărmul mării mergând, deodată am simţit cum o stea răsărind mă împuşcă în ceafă". A spus poetul Grigore Hagiu şi pentru mine: sentimentul năprasnic al aducerii aminte a unui sentiment de dragoste. Mă întreb şi te întreb şi pe tine: oare poezia de dragoste de femeie să fie ea aducerea aminte a unui sentiment a dragostei de o femeie? Să fie ea oare dragostea de dragoste a iubirii de altădată? Mă întreb în timp ce dragostea leneş mi se schimbă în iubire, iar iubirea, încă şi mai leneş, mi se schimbă în amor. Ah, ce-am mai putut să iubesc şi eu cu dragoste la viaţa mea! 

Al tău, bătrânul Nichita