În gol de curţi imaginare, cu înghesuite, reci schelete 
pe care iau o notă mare examinaţi, băieţi şi fete.
Cu dorul de-a pleca în ţară şi de-a mă-napoia mai nou, cu rime-n par întîia oară 
peştii să-i prind dintr-un ecou,
de nu m-ar izbucni tristeţea şi vidul de-a avea un nume, 
pe care numai tinereţea pietrelor vechi îl poate spune,
aici, pe-o treaptă tropăind, eu piele-aş fi peste o carne de taur junghiat, 
mugind, răpus de foarte stranii arme
pe care cerul blond le are cînd deodată s-a trezit victorios 
şi oarecare legînd nadirul de zenit,
lăsîndu-mă să fiu doar numai semn pentru el de steag abstract 
-lăsîndu-mă să fiu doar numai semn pentru el 
de steag abstract.