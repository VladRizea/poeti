Să descălecăm, degeaba fugărim cărarea moartă 
Înspumată e zabaua ca la drumul cel dintîi 
Iarăşi ne-au furat amurgul, curcubeul viu ce poartă
tot arginţi şi-arginţi de salbă, îngropaţi sub căpătîi 

Să descălecăm, degeaba fugărim caii întruna 
înspre taina îngropată sub un cap de mort frumos 
Pe cararea de sub ramuri calcă iarăşi pură, luna 
Ţara lui Vlad Ţepeş, prieteni: Iată, sînt arginţi pe jos!