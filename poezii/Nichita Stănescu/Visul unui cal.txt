La smarald sunt dus, pe brânci, 
fiindcă-i place ei smaraldul
cel cu-nverzituri adânci
pentru unul, pentru altul.
na, îmi zise ochiul ei 
cu sprânceana rotunjită
paşte-l dacă poţi şi vrei,
el e iarba ta iubită!
Şi-am pus dintele, arsura,
foamea si mândria mea 
cu silaba-l pasc, cu gura,
dar smaraldul nu mă vrea. 
zice că la el să vină 
să-l mănânce, să-l înghită 
un alt soi de rea jivină
cu smaralde potcovită.

din volumul "Carta Magna" 