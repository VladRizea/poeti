Noaptea a nins peste câmp cu pământ 
Tu unde ești, în ce gând? 

Crengile zvelte si goale în bezne 
dansează întruna... 
Uite-le sănii, uite-le glezne. 
Noaptea a nins peste câmp cu pământ 
si crengile zvelte, si goale, cu luna 
luneca negre si-aiurea, întruna 
danseaza întruna 

Tu unde esti? 
În ce gând? 
frunzele negre-ti cazură 
cu țoatele, oarbe-n cautătură? 

Ah, de-ar mai fi în adâncul schilav si urât 
doar o creangă cu roadele pline, 
sa m-adun, să mă-ntorc și să vin iar la tine: 
- "Na un măr!"... și atât. 




Joi 1 Noiembrie 1956 
(Poezia apare cu titlul "Requiem" și cu mici schimbări de ortografie în 
"Tribuna", nr. 12, 22 martie 1957 - n.e.).