Oraș întins ca un nor pe șapte coline -
ca un nor închegîndu-se în piscuri mari de case;
în străzi șerpoase și încolăcite în jurul cîte unui copac.

Oraș întins pe șapte coline, -
unde în rubinia turlă a timpului
mi-a fost dăruit un ceas
un ceas cu două capace
de lemn transparent
cînd aerul tot devenise
de lemn transparent
și apa pe care-am băut-o din cupele palmelor
era de lemn transparent.

Oraș întins ca un nor pe șapte coline.