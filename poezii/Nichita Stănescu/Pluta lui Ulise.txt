Ce leagăn şi tu cu lopeţi
tu care veghezi să devii sicriu
mutînd copilăria din sînul mamei
în Ithaca.
Ah, tu, cel care cu lopeţi
ce mîini trebuie că trebuiau mîinilor tale
şi ţie în genere care ai mare
şi sete trebuie să-ţi fie cu totul şi cu totul altceva.
A călători nu este o naştere
Nausicaa să adeverească toate acestea
A călători nu este o ajungere
o plîngere este, o plîngere eşti, o plîngere.