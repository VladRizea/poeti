Lac de culoarea perlei,
lac întins pe jos pe pământ,
ah, tu, de ce eşti atâta de fricos
şi te transformi în pasăre uriaşă şi vericală
numai de spaimă că aş putea să mă înec în tine
împiedicându-mă de un ţărm.

Să fi fost tu pasăre lăţită şi dormindă
să fi fost tu lac vertical şi zburând,
ce ţărm ciudat şi-al nimănuia ţineai
tocmai atuncea, tocmai atunci
când ai crezut că mă înec în tine,
că în tine mă înec cu un gând.