În cuibul zâmbitor
la subţioara unu curcubeu
stau puii ei de zgomot.

M-a luat în plisc să mă ducă
la suavele guri flămânde.

Oricât de uriaş ar fi un copil
el e pur şi cosmic.
Oricât de matur aş fi
şi de bine constituit
în temelia unor idei fixe,
ea, uriaşa pasăre, ştie
ce gustoasă pasăre sunt
pentru puii ei
care mă aşteaptă cu pliscurile deschise.

Mă aflu într-un zbor deplin
în larg văzduh.

Lăsaţi-mă să vin la copii!