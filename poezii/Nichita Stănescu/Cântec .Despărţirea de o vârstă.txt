Totul ar fi trebuit să fie sfere, 
dar n-a fost, n-a fost aşa. 
Totul ar fi trebuit să fie linii, 
dar n-a fost, n-a fost aşa. 
Ar fi trebuit să fii un cerc subţire, 
dar n-ai fost, n-ai fost aşa. 
Ar fi trebuit să fiu un romb subţire, 
dar n-am fost, n-am fost aşa. 

Iarbă, pietre, arbori, păsări,
voi sunteţi cu totul şi cu totul altceva. 
Mă privesc, m-aud, m-adulmec 
şi îmi pare că visez. 

Totul ar fi trebuit să fie sfere, 
dar n-a fost, n-a fost aşa.
Totul ar fi trebuit să fie linii, 
dar n-a fost, n-a fost aşa.