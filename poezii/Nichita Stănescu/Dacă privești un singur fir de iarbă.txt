Dacă privești un singur fir de iarbă
sunt geloase pe tine, sprâncenele mele.
Dacă privești un singur arbore
sunt geloase pe tine oasele mele.
Dacă privești un singur nor
sunt geloase pe tine gândurile mele.
Dacă-ți lași mâna pe o singură piatră
umărul meu e gelos pe tine.
Dacă inima ta bate singură
orele mele se rostogolesc lovite
în după-amiaza de duminică, atuncea când
culorile zilei încep să atârne în jos
spre miezul pământului
și eu mă aflu în nemișcarea
acelorași și acelorași patimi.

———————————————————————————————
sursa:@versurisubfloridetei