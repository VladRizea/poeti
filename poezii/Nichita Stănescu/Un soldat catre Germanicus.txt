Se dedica lui Constantin Chirita

Omul este o piatra putreda, -
un nisip umed
zise soldatul.
Numai ceea ce se repeta, este, -
zise soldatul
Eu nu ma mai pot indoi
zise soldatul
Dealtfel altadata cind o sa renasc
nu vom avea oasele capului pe dinafara, ci
creierul va fi muschiulos
si osul lui va fi pe dinauntru
Cit despre Germani, -
zise soldatul,
te sfatuiesc
sa nu-i invingi si a doua oara.
Cine este odata invins, este invins
Cine este de doua ori invins
e invingator.
Si acum, zise soldatul,
smulge-mi lancea din piept
ca sa pot sa nu mai fiu.