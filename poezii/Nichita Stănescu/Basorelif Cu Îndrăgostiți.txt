Iar nu mai suntem noi însine, 
nu mai stim de unde începem si unde
ne sfârsim, în spatiul dat, 
rezemat pe coloana acestor secunde.
Iar ne sunt trupurile basoreliefuri
existând în noi, anume, 
numai jumatatile-n miscare, 
cele întoarse spre lume.
Iar se concentreaza totul numai în ochi, 
numai în sprâncene, numai în barbie, 
numai în bratul întins si atât, 
restul încetând sa mai fie.
Iar suntem înscrisi într-un cerc, 
si nu mai stim de unde începem si unde
ne sfârsim, în spatiul dat, 
rezemat pe coloana acestor secunde.