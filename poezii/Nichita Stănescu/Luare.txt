Tu n-ai să mă laşi, nu,
nu, nu mă lăsa
frate plopule, frate!
Vin şi îmbrăţişez cu repedea mea viaţă
viaţa ta lentă
N-ai să mă laşi,
nu, aşa că nu?
N-ai să mă laşi frate,
nu, aşa că nu?
Mă voi scurge pe scoarţa ta,
ca ploaia,
dar tu, nu-i aşa că tu,
nu-i aşa că tu o să mă ţii,
nu-i aşa că tu nu o să mă laşi, -
şi atît de puţinul punct
al amîndurora
o să-l faci de sărbătoare...
Mi-a somn frate,
înrădăcinează-mă, tu,
înrădăcinează-mă.