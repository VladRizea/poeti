Ptolemeu a crezut în linia dreaptă.
Ea este.
Numără-i punctele și dacă poți
spune-mi câte sunt.

Ca să te îndoiești de linia dreaptă
trebuie să știi mai întâi din câte puncte
e făcută.

Mi-e scârbă de cei care-și fac arc
dintr-o femeie
pe care nu o știu și n-au văzut-o
niciodată.

Când s-a născut Ptolemeu
pământul nu era în nici un fel,
când a murit
pământul era drept ca palma.

Când s-a născut Ptolemeu
mulți nu se născuseră încă.
După ce a murit
destui de mulți nu se născuseră încă.