E tare frig, amarnic frig
divin senin de sticlă
și pomii suri cu ramul gol
reînfloresc pe ziduri

Resfiră vântul zurgălăi
lipind pe geam petale
pitici voinici în aer dau
cu lăncii de mătase

Prin vine sau aev-n gând
petrece un susur rece…
descântă Grieg fiori de frig
și în nefire piere,

Dar stăruie pe cer de ger
un soare sur de gheață
ce viață dăruie și dă
zăpezii strălucire

pentru Maer Gynt