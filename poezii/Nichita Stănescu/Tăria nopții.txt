Preț pentru rezumatul la franceză

I
Din mi spre fa bemol, tăcerea
coboară grav, ecou de glastră…
… se stinge ultima fereastră
pe strada Dobrogeanu-Gherea.

II
Un boulean brodat cu ață,
pocnește-n umbre cu securea…
… Se pierde-ncet, ducând aiurea,
mireasma fânului, la piață.

III
Un bronz cu cuc. O modulare…
O notă ce-ar părea să vină,
din cine știe ce uzină,
se despletește pe trotuare…

IV
Tării de anason și chimeni
întind un hymen ud și rece
Obscur, vre-un străin mai trece…
…Un gând… și apoi nimeni…
nimeni…