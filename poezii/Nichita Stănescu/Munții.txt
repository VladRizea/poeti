Bătură în zăpadă lupii 
cu pas înfipt, talanţi şi rupii 
în ceasul ăsta, când nu ştie 
noptirea-n crenge să se împle 
Imi urlă lupii-ncinşi sub tample 
ceas sângeros de haiducie 
Muierea mea cernită-n plete 
hai, dă-mi paharul plin: mi-e sete! 
Strămoşii se rostesc în mine 
cu sfârcul aspru-al munţilor, 
tânjit şi ars în ochii lor 
cu doine prăvălite-n vine... 

Pieptis, ferelnic, drept, pe laturi, 
în stânca linsă de omături 
tot urcă, urcă amărui, 
şi mersul singur se ogoaie 
legat de mâini şi de turloaie 
cu funiile vântului 

Păroşi, înneguraţi şi goi 
încremenesc aşa, şuvoi, 
la pieptul dur al sfintei doici 
cu scoici în el şi ierburi multe, 
căzuţi în brânci să mai asculte 
odată, mările în scoici... 


Vineri, 12 August 1955, Ploieşti