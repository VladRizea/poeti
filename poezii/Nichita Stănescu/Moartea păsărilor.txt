Deasupra de zarzari, de tigle, de cosuri 
se înnoreaza cu pasari. 

Îngerul sta cu aripile-ntinse, foarte întinse. 
Penele din stînga îi trec printr-un zid, 
aripa din dreapta si-o reazema de cracul copacului 
de parca ar rage în stele 
un glonte arhaic al zborului... 

Cum sta si cum fumeaza 
tigare de la tigare, 
îngerul 
mereu îsi duce mîna la beregata, 
mereu îsi duce mîna la beregata. 

Aura lui afumata 
i-a cazut în jurul gîtului 
ca un streang. 

"Am sa fiu spînzurat 
de propriul meu har, de propriul meu har 
afumat de tutun" 
se gîndeste îngerul. 
"O sa mor si n-o sa mai fie îngeri" , 
se gîndeste îngerul, stînd 
cu aripile-ntinse, foarte întinse, 
stînd 
pe vine între o casa si un copac, 
stînd 
acolo unde-l ajunge din urma 
starea. 

Se înnoreaza cu pasari, 
cu pasari zburînde, zburate. 
Ele-si pierd ouale din zbor, ouale 
albe si minunate. Ouale, ouale. 

Ploua cu oua, ploua 
din norii de pasari oua, 
peste orasul de tinichea ploua cu oua, 
din norii de pasari zburate, zburînde, ah, ploua. 

Nu tuna, nu fulgera. 
Ploua torential cu oua. 
Nu se aude decît 
coaja plesnind, 
albusul curgînd, 
galbenusul murind. 

...Corn teapan de melc 
nemaiavînd 
un sine în care sa se retraga 
aiurînd 
orice atingere de orice, abhorînd. 

Îngerul fumeaza tigare 
de la tigare. 
Ploua cu oua, se-aude 
numai coaja spargîndu-se, 
albusul scurgîndu-se, 
galbenusul murindu-se. 

Se-ngroasa norul de pasari 
peste orasu-ngropat, lipicios; 
ploua cu oua torential 
peste caruta si peste cal, 
peste motor si peste canal. 

Îngerul îsi duce mîna întruna la gît, 
tigara-ncleiata îi curge pe jugulara. 
Miroase-a avort si a hoit nenascut, 
o ora barbara. 

Rap! Crok! Coji de oua murdare 
înfunda burlane, canale. 
E aripa îngerului încleiata de zid si de pom. 
Cu albus, cu galbenus, e lipita de om. 

Ar vrea sa se-azvîrle 
pe zdrelituri si sa le cloceasca, 
sa refaca, sa faca... 
Sa cloceasca desurubatele gîrle. 

Ouale se ciocnesc între ele în aer. 
Ploua torential. Norul de pasari smintit 
se-nteteste aripa-n aripa. 
Ploua înghesuit. 
Se sparge în aer oul de ou. 
Ploua cu albus, cu galbenus. 

Aerul se lipeste de albus, de galbenus, 
de albus de galbenus. 
Si începe sa ploua cu aer 
pîna cînd ploua cu tot aerul, 
torential, pîna cînd ploua tot aerul. 

Îngerul 
mereu îsi duce mîna la beregata 
mereu îsi duce mîna la beregata. 

Coboara aerul, se scurge în canale 
pe lînga turloaiele îngerului, 
se scurge-n canale 
amestecat cu albusul 
si tot galbenusul. 

Îngerul încearca sa respire, 
sa se respire, 
dar gura îi este sudata 
cu albus - o data, cu galbenus - o data, 
si mereu îsi duce mîna la beregata, 
si mereu îsi duce mîna la beregata...