Te-am hotârât cu ochii negri, 
deci fie noapte-ncercânatâ! 

...rămas departe, printre crenge, 
mă cheamă gândul tău de fată. 

Le-ai adunat în ochi cuvinte 
neștirilor nepângărite... 

Tâlhar hoinar, cu văz albastru 
și nins pe umeri de clipite, 
mă-ntorc, fugit din munti, să mângâi 
făptura umbrelor păgână, 
ce-alene luna pețitoare 
ți-a îngânat-o pe țărână 

și nălucirile de sânge 
pe valea nopților s-or pierde, 
doinindu-ți lin un cântec singur 
"Hei, frunza verde... 
...frunza verde..."