M-am trezit dintr-un somn pe care nu l-am dormit.
Aş fi fost un arbore binemirositor
dar mă chinuia foamea arborilor binemirositori.
Aş fi fost un lup urâtmirositor
dar mă chinuia foamea lupilor urâtmirositori.
Aş fi fost apă de ocean
greoaie şi sărată
dar mă chinuie foamea apei de ocean
greoaie şi sărată.
Aş fi fost stânca verde a unei insule
dar mă chinuia foamea stâncii verzi de insulă.
Aş fi murit, da, aş fi murit
dar mă chinuia foamea unei vieţi
netrăite.