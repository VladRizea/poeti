Orice lucru e mai puţin real
decât amintirea mea despre el.
Orice amintire e mai puţin reală
decât faptul naşterii.

O, voi strămoşi, tu strălumină,
gingaşule de ochi, pat de nimic
pentru un somn de nicicând
al vederii.

Ce greu poate să fie cuvântul!
Locul lui de baştină, ca apa este,
dar amintirile lui, dar
semnul lui, sufletul lui
râde, surâde,
pentru că de piatră este
şi cum bine se ştie
piatra este
ironică faţă de este.
