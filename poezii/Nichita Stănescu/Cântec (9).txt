Vinule, de ce esti trist? 
Ea, acum, poate ca cere 
Frunzelor ingenunchere 
Troitei din somn, pe Crist 

Uite, lavita de ieri 
noduroasa si nebuna, 
asternuta-i doar cu luna 
cu bardace... cu taceri... 

Fierul plugului, olog, 
Poate chiar in noaptea asta 
dezveli, din lut, o teasta 
si-un corn viu de inorog 

Poate ea a tresarit 
cine stie? cui ii pasa? 
...s-a visat in somn mireasa 
si-a crezut ca a murit 

Lavita de ieri, acum 
luna tipa si bardace 
Cine rade-ncet si tace? 
Cine s-a-mpletit in fum? 

Poate de pe-uluci de fier 
vor chema din nou, cocosii, 
turmele de bivoli rosii 
atipite langa cer 

Pleoape vinete, de Crist, 
vor cadea, si-au sa se sfarme 
Ea acum poate ca doarme... 
Vinule, de ce esti trist? 


Ianuarie 1957