Despaducheaza tu Carpatii toti
de vulturi daca poti
eu muma matii nu ii dau
caci i-a dat tot
si roata eu i-am dat-o
si cimitirul meu eu i l-am dat
sa stea insamantata ea cu mine
ca sa te nasca fatule-frumos, barbat
dar nume nu ii dau lui ma-ta, m-auzi?
ci mai de graba o zidesc
in sarea ochilor mei uzi
ci mai de graba eu ma tai
nu s-o-nvelesc ci-o-mbratisare
cu singele meu rosu, hai
vino si tu la nunta mare
a mea, cu maica-ta, tu fatule
gatit frumos cu piele si cu carne si cu os
cu ochi si cu sprincene si cu gene
cu parul fluturind buclos
si cirliontii stelellor de alte stele
hai vino fatule la nunta mea cu maica-ta
si nu mi-o mai strica tu mie.
Tu vrei sa-i dau un nume, nu
ce nume sa-i mai dau eu ei
cind i-am dat viata mea cea vie!



Iarna de la sfirsitul lumii