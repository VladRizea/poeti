Ce vis ciudat mă străbătu azi-noapte!... ...Ardea spitalul cu bolnavi cu tot Şi flăcările sfârâiau în cărnuri Râs alb cutremurat de savaot.  Ce râs, ce râs mă străbătu azi-noapte! Ce râs de ziduri prăbuşite Strivind sub ele urlete, clipite Şi razele căzute ale lunii.  Şi luna... cum mai fulguia azi-noapte Pe străzile pierdute-adânc în vis... Şi cum mai fulguia pe cărnurile aspre! Desfrâu de flăcări şi de vis ucis.  Ce flăcări prăvaleau azi noapte râs fremătat şi alb şi savaot... Ardeau, ardeau puroaiele azi noapte,  ardea spitalul, cu bolnavi cu tot.