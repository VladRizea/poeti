Acest bolovan a dat o ramură verde.
O, cântec de privighetoare al caprei.
Din subțioara de lapte a mamei
am alunecat în subțioara de spirt a tatei.
De bună seama cineva este de față
ajută această translaţie de aer
vorba îngheaţă -
o, tu zăpadă.

Vine de-a-ncălare pe sine
sarea cu ochi
măduva fierului.

- Nu vă mai bateți atâta între voi, 
războiul s-a terminat ieri !
- Mai taci din gură am strigat
mai taci din gură
taci din gură mai bine taci din gură
taci din gură !
Noi suntem cei de alaltăieri.