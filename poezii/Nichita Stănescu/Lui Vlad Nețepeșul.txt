Moale trebuie că zboară 
vulturul, Doamne,
de îmi pare numai cântec,
numai cântec.
Prea ești piatră în cutremurare
de îmi pari un cântec, doar un cântec!
Prea ești lung și mult ești prea subțire,
plopule tânjind spre stele,
parc-ai fi un cântec,
parc-ai fi un cântec,
parc-ai fi un cântec,
plopule subțire,
prea îmi pari oglindă că mă vezi
cu păduri în spate și cu boi și cu cirezi
Ce ești cântec, tu ești cântec, tu ești cântec?
Am să plec și tu n-o să mai mă și vezi
dorule,
doar tu ce tu nu ești un cântec!

                                                    15 martie 1983
———————————————————————————-
sursa: @versurisubfloridetei