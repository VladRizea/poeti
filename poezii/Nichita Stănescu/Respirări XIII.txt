"...fenomenul literar trebuie înteles profund diferențiat, tendința literaturii fiind nu aceea de a descoperi legi, ci aceea de a opta și a acorda tensiune emoționala legilor, de a reprezenta legile prin sentimente.(...)
De aici decurge si forța educativă a literaturii, întelegându-se prin forța educativa nu transformarea și modificarea spontană a cititorului, ci stârnirea prin sentimente, în conștiința cititorului respectiv, a unei opțiuni mai deslușite către noblețe și sublim.(...)
Cu cât mijloacele tehnice de comunicare se vor perfecționa (tiparul, discul, magnetofonul, radioul,cinematografia, televiziunea), șansele de circulație ale literaturii sunt sporite. 
Literatura, în esența ei, nu ține neaparat de cuvântul scris.(...) De la Homer pana la Tolstoi, ca artă literară,expresia n-a evoluat cu mult."
(din "Rolul literaturii")