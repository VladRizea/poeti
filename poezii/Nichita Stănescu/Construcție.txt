Eu sunt un mare Dom care dorm.
Eu sunt o mare stea care A.
Degeaba curgeți voi, le-am spus
celor care curgeau, 
Degeaba ați fost, le-am spus celor
care erau.

Nu există un viitor al trecutului.
Nu se poate spune ce ar fi fost
dacă ar fi fost.
Singurul lucru din viitor
nu există încă. 

Și tot n-am să fiu iubit
pentru că lașitatea
este zidul cel falnic și de granit.

- Dar tu, dar tu ce faci?
zise Îngerul...
- Ce să fac, 
trec!...