Nu te abate, nu te tulbura
lacule ca o lacrimă.
Îmi ţin cuvintele în gură 
ca pe nişte perle.
Ele îmi cad din surâs
numai pe o tavă de argint.

Şezi blând, lacule,
nu te scutura speriat.
Niciodată n-am să mă înec în tine, lacule.

Eu sunt înecat
în pasărea Phoenix numai
cea care auzind a reînviat.
Şezi blând, lacule,
eu numai în Phoenix m-am înecat. 

Lac speriat
lac speriat
pe care nu apune 
nici steaua măcar.