ci iarăşi ţin în palmă sufletul tău şi iarăşi mă tem
pentru drumul lui pe întinsul ceresc
o dacă sufletele ar putea să zboare cum zboară cocorii
şi să îşi schimbe locul atunci cînd obosesc

dac-am putea să ştim bine unde ajung
în zborul uniform obositor
şi dacă s-ar putea să fie însemnate
ca nişte păsări cu inel la picior

dacă ea ar putea să-ntîlnească sufletul tău
din nou pentru o clipă ca-ntr-un ţinut de vis
şi dacă ar putea citi însemnul meu
şi-ar înţelege că eu l-am trimis

să facă o dată drumul între mine şi ea
călcînd pe obiceiuri şi pe lege
şi să se-ntoarcă pînă la hotar
să-mi dea un semn că ai putut alege