O crimă săvârşită pe strada principală,
În amiaza mare, o crimă oribilă
Şi nimeni nu plânge şi nimeni nu strigă
Şi nimeni nu pune mâna pe criminal.

Eu însămi stau aici şi scriu versuri,
Ca şi cum versurile mele ar putea opri
O crimă ce se face pe strada principală


O, când voi lăsa totul la o parte
Să ies în stradă şi să strig cât pot:
S-a petrecut o crimă, puneţi mâna pe criminal,
Puneţi mâna pe mine, complicele.