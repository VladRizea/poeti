Singură în sala întunecată
Marele spectacol e doar pentru mine
Pe scenă sînt toate stelele lumii
Dar lumina lor nu mai vine.

A fost oprită de nu ştiu cine
Şi nu ştiu de ce şi nu ştiu pînă cînd
Şi în sala pustie în care stau
Se aud stelele plîngînd.

Nu ţipa, mi s-a spus, să nu faci panică
Lucrurile trebuie luate aşa cum sînt
Şi eu nu ţip si nu încerc să fug
Eu intru liniştită în pământ.