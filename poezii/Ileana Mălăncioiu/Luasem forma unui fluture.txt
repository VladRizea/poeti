Luasem forma unui fluture,
Zburam peste grădina fermecată, 
Ajunsesem din greşeală în faţa mâncătorului de fluturi
Şi mă rugam înainte de a fi mâncată.

Aripile mi se colorau din ce în ce mai frumos, 
Abia se zărea de sub ele
Trupul curat care avea să fie
Împins între măsele 

Ca pietrele morilor neferecate,
Antenele-mi creşteau văzând cu ochii,
Pipăiau cu nelinişte gura avidă
Şi o făceau să se deschidă.

Luasem forma unui fluture,
Zburam peste grădina fermecată, 
Ajunsesem din greşeală în faţa mâncătorului de fluturi
Şi mă rugam înainte de a fi mâncată.