Ieronim, frică îmi este acum, ce să mai fac,
Ce trebuie să fac, ce se mai poate?
Pe lângă apa unde m-am scăldat
De la naştere şi pînă atunci
Nu trecuse nici un bărbat.

Te-am auzit venind şi nu ştiu cum
Către tine am fugit fără să vreau,
Nu am ştiut ce frică o să-mi fie
De moartea ta cînd mă vei întîlni
În crucea nopţii, pe cîmpie.

Acuma neclintit rămîi şi strig,
Doamne, de ce nu ai făcut atunci
Să vină cineva să-i dea de veste
Să se apropie cu ochii-nchişi
Că trupul meu asemenea ielelor este?