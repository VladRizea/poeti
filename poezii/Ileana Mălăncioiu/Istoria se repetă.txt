Istoria se repetă, Iisus şi-a dus crucea
Aşa cum şi-a dus Isaac legătura cu lemne
Aşezată pe umerii săi de bătrânul Avraam
Numai că Fiul Tău nu putea să fie înlocuit
Ca al lui, cu berbecul pregătit pentru jertfă.
Cu privire la mult trâmbiţata înviere a morţilor
Nu se mai suflă o vorbă, dar ei au înţeles
Din instinct că ea se apropie.
Mişcarea lor aproape imperceptibilă
Mă face să mă clatin pe picioare,
Un curent viu împrăştie aerul apăsător,
Cine eşti tu, frate, şi cum te-ai ridicat
Şi peste firea lor şi peste a celorlalţi,
Răsuflarea ta rece ne-a îngheţat inimile,
Iartă-ne nouă frica noastră cea de toate zilele,
Iartă-ne nouă Frica.