Ninge, se-acoperă încă o dată urmele
Acestei ierni foarte triste,
Ninge peste acei care s-au dus de parcă
Nici n-ar fi trebuit să existe.

Eu vreau să ies de-aici, cine mai ştie
Cîte ierni aş mai putea să apuc,
Îmi iau în spate acest cimitir
În care ninge încă şi mă duc.

Doi prieteni îmi strigă încet din zăpezi,
Draga noastră, aşa n-ai să ne poţi duce
Nu ţi se poate-ngădui mai mult
Decît o cruce.