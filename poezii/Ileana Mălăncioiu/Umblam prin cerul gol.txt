umblam prin cerul gol la fel ca pe pământ
nu mai ştiam de nimeni uitasem cine sunt
umărul drept îmi era tot adus
şi-aici de parcă mă priveai de sus
cu ochii tăi încremeniţi şi trişti
deşi cred că uitasem că exişti

în amintirea binecuvîntată
venise lumea cum a fost odată
te ocoleam încet şi nu mai ştiu
cînd am aflat c-am început să fiu
un suflet gol şi m-am întins să rup
din tine şi din carnea de pe trup