VERSURI


E vîntul care-mi bate-n geam
Ori mîinile iubitei mele,
Care-a zburat pe-un șir de stele
Să mă sărute cînd plîngeam ?

Sunt sunetele harpei mele,
Sunt sufletele unor morți
Ce bat în geamuri și la porți ?

Oh ! ploaia, ploaia-mi bate-n geam.-
Subt șirurile lungi de ploaie
Gîndirea mea se  înconvoaie,
Suspinul meu e lung și stins,
Și imnul meu se-naltă mort
Din coarda ruptă ce-am întins.


-Tudor Arghezi - VERSURI - 1980