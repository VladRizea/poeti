PURICILE


Purice afurisit,
M- ai întors mereu în pat.
Două nopţi m-ai zgîndărit,
M-ai lucrat şi m-ai mîncat.

Purice nelegiuit,
Cu un deşti muiat în gură,
Pe cearşaf te-am urmărit,
Să te prind din săritură.

Şi-ai sărit şi resărit.
Uite-l vine, uite-l suie.
Te-am pierdut, iar te-am zărit.
Uite-l iarăşi, iarăşi nu e.

De-ai putea sări ca el,
Ți-ar ajunge ca-n poveşti,
Cinci minute şi niţel
Din Predeal la Bucureşti.

Tudor Arghezi - VERSURI - 1980