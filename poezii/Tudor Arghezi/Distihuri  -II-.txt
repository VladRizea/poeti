DISTIHURI


-1-
Zise, după ce i-ai dat,
El că te-ar fi-mprumutat.

-2-
Cînd îi dai un cap de ață,
L-ar dori fără povață.

-3-
Te ispitise gîndul și poftă visătoare,
Dar nu intra în jocul contrastelor vulgare.

-4-
Vreai să fii stăpîn și Domn,
Trage-ntîi un pui de somn.

-5-
Neputînd să te sărut
Îți fac versuri de urît.

-6-
Cît mai sunt pe lume viu,
Nu trăiesc decît cînd scriu.

-7-
Măcar în ziua ultimei mișcări
Scutiți-mă de tîlcuri și-ntrebări.


Tudor Arghezi - VERSURI -1980