Cum te gasesti, usoara zburatoare, 
Zacand aici, pe-o margine de drum, 
Si nu dormind intr-un polen de floare, 
Invaluita-n aur si parfum?

Neascultand de vantul de la stup, 
Te-ai aruncat in plasa verde-a zilei
Si darurile-acum, ale zambilei, 
Puterile-amortite ti le rup.

Voind sa duci tezaurul de ceara, 
Te prabusisi din drumul cel inalt.
Cine-o sa vie, trupul tau de-afara
Sa-l caute si-n jur sa sufle cald?

Cu aripa-n tarana si in vis, 
Strange la piept comoara ta deplina.
Cat! te iubesc, frumoasa mea albina, 
Ca sarcina chemarii te-a ucis!