Archibald Higbie

Te-am detestat, Spoon River, 
Am încercat să mă înalț deasupra ta,
Mi-a fost rușine de tine. Te-am disprețuit
Ca loc al nașterii mele.
Și acolo, la Roma, printre artiști,
Vorbind italiana, vorbind franceza,
Uneori mi se mărea că sunt eliberat
De orice urmă a originii mele.
Mi se părea ca atinsesem apogeul artei
Că respiram aerul pe care îl respirau maeștrii
Și că vedeam lumea cu ochii lor.
Dar ei văzându-mi arta mi-au zis:
“Ce vrei să ne etalezi, prietene?
Uneori seamănă cu Apollo,
Alteori aduce a Lincoln.”
În Spoon River nu a existat nicio cultură
Și am roșit de rușine și am tăcut.
Și ce aș fi putut face, totul era învăluit
Și îngreuiat cu pulberea vestului
În afară de năzuința și de rugăciunea
De a mă naște din nou, dar cu toate din Spoon River
Dezrădăcinate din sufletul meu?

Traducere de Marin Mihalache