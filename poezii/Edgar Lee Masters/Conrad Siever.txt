Conrad Siever

Nu în acea grădină părăginită
Acolo unde sunt îngropate trupurile în iarba
Care nu hrănește trume și nici în veștede frunze 
Care nu rodesc –
Acolo unde prin poteci umbroase
Se aud vagi suspine 
Și visele vane sunt visate
Laolaltă cu sufletele adormiților –
Ci aici sub acest măr
Pe care l-am iubit, l-am privit și l-am tuns
Cu mâinile mele cele noduroase
De-a lungul atâtor ani;
Aici sub rădăcinile acestui măr tomnatic
Alchimia ciclului vieții m-a transmutat
În humă și în măduva copacului
Și întru epitafele vii
Ale unor mere mai roșii!

Traducere de Marin Mihalache