O, dulce, dulce mână fină,
Și care niciodată
Nu vei lăsa a ta lumină
Pe fruntea mea nemângâiată!

O, mâini al căror veșnic gest
De milă și iertare,
Atrage buzele-ntr-un gând
Senin de adorare!

Mâini tinere ce au în tonul
Străvăzător de ceară mat
Ceva din mistica paloare
A unui zeu crucificăt.

O, mâini a căror frumusețe
Am adorat-o în extaz,
Simțind un val de tinerețe
Că mi se urcă în obraz,

Spre voi înalț o rugăciune:
O, albe mâini nevinovate!
Cădeți pe inima-mi odată,
Ca să-nceteze de-a mai bate!