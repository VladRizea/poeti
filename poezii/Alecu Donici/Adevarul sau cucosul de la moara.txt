Cucosul, stiti prea bine, ca are însusire
 De a ne da de stire
 Prefacerile zilei s-a timpului schimbari.
 El, far-a se supune
 La reguli si cercari, 
 Când adevarul spune, 
 E ca un fabulist;
 Iar când arata timpul e cam naturalist.
 Stiu dar ca la o moara, cucosul prin cântare
 Morarului da veste la vreme de mâncare.
 Însa-ntr-o zi, când moara umbla mereu vuind, 
 Si unda zgomotoasa, în roti cu-a sa iutime
 Izbea din înaltime
 În aer spumegând, 
 Morarul simtea foame. Deci iese el din moara
 Si vede cum cucosul, sarind pe-o grindisoara, 
 În pene se umfla, 
 Din gât se încorda, 
 S-apoi, cascându-si pliscul, se pare ca cânta.
 Însa a lui cântare, de vuiet mistuita, 
 Era neauzita.
 Morarul trist se duse în moara, asteptând
 S-auda mai degraba cucosul sau cântând.
 Asteapta, mai morare, 
 C-asa-i si-n lumea mare:
 Când relele naravuri vuiesc neîncetat, 
 Atuncea adevarul nu este ascultat.