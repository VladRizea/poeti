Icoanele mele cu salbe de crini,
icoanele dragostei noi,
icoanele mele scaldate-n rubini,
voi, frati si surori, sunteti voi!

Faclii care ard, daruind tuturor
Lumina din veacul de-apoi,
lumini din Lumina, izvor din Izvor,
voi, frati si surori, sunteti voi!

Cadelnita sfanta, cu foc din altar,
cu care smerit ma-nconvoi,
cadelnita mea de mireasma si har,
voi, frati si surori, sunteti voi!

Aghiazma sfintita din muntii de sus,
tasnind intr-un vesnic suvoi,
aghiazma din Stanca eterna, Isus,
voi, frati si surori, sunteti voi!

Matanii de ruga, din aur de-Ofir,
sapate c-un tainic priboi,
matanii legate pe-al dragostei fir,
voi, frati si surori, sunteti voi!

Icoane de aur in Templul divin,
din voi, fratii mei, mi-am facut;
icoane la care eu nu ma inchin,
dar, ca pe Cristos, le sarut...

AMIN