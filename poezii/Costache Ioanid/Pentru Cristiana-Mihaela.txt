Pentru Cristiana Mihaela
cea binecuvantata si nebotezata


Cristiana- Mihaela,
sa fii binecuvantata
ca Rebeca si Rahela,
ca Estera cea-naltata!

Fii ca Fivi credincioasa
sa fii buna ca Tabita!
Si sa fii, in Duh, frumoasa
ca fecioara Sulamita!

*

Iata au trecut aproape
doua mii de ani sub soare.
In intunecata noapte,
 sub a vitelor suflare,

pe-asternut de fan tomnatic,
cu pelin si cu sulfine,
S-a nascut umil Acela
care te-a creat pe tine...

Cristiana-Mihaela...
de-ai putea sa stii ce-nseamna
sa cobori de sus, din glorii,
unde ostile de ingeri
leagana de cantec norii,

sa cobori din feeria
zarilor de margarite
si sa te trezesti pe-o iesle,
intre noatine si vite...

- Tu, Copil trimis de Tatal
din eterna primavara,
cand ai fost Tu prunc in lume,
 cine mi Te botezara?...

- Botezatu-M-au suflarea
de asin si de berbece,
vantul fulguind pe iesle,
roua din culcusul rece.

Botezat-M-au scaietii
sangerand pelinci curate,
liliecii de sub stresini
si soparlele-nghetate.

Botezatu-M-au pe Mine
toate razele din stele.
si M-au botezat fierbinte
lacrimile mamei Mele...

Botezatu-M-au fiorii
care coborau pe lunca,
sangele varsat pe vetre
din a lui Irod porunca.

Botezatu-M-au nisipul
si vartejele pustiei,
cand abia venit pe lume
luam calea pribegiei.

Si de-atunci, pe drum de arsiti,
de la iesle pan' la cruce,
botezatu-M-au toti serpii
din rascruce in rascruce!

- Pruncule venit pe lume
din feericele glorii,
pentru cine-ai plans anume
si Te-au botezt fiorii?

- Pentru toti cei ce-nseteaza
ca prin arsita gazela;
pentru toti cei ce pe valuri
urca pe catarguri vela;

pan' la cel mai mic al casei
din caminele crestine.
Cristiana-Mihaela,
pentru tine!...

AMIN