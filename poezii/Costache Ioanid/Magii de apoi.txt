"Dar cand va veni Fiul omului, va gasi El credinta pe pamnat?" (Luca 18.8)

De departe...de departe
cu duh vin... cu inimi calde...
dupa steaua lui Avraam,
vazuta de Balaam, 
vin magii Cuvantului
in largul pamantului,
vin magii printre ciobani,
dupa doua mii de ani
sa-ntrebe ca la-nceput:
- Oare unde S-a nascut
Domnul Imparatilor,
bucuria fratilor
Luceafarul zorilor,
dragostea surorilor?

Iara unii din cetate
ies cu fruntile-ncruntate
si, privind cu gand ascuns,
magilor le da raspuns:
- O, voi, magi din Rasarit,
nu stim, nici n-am auzit
de vreun Prunc venit din cer,
de vreun astru mesager.

In zadar mai cautati
prunci din ceruri intrupati!
Nimeni azi, in lumea noastra,
n-a vazut vreo stea maiastra
luminand vreun han batran,
c-un copil nascut pe fan.
Totul, totul e-o poveste!
Prunc din Cer la noi nu este!

- O, ba da, voi magi de-apoi!
Pruncul e aici la noi!
Pruncul cel din zarea albastra
e aici, in viata noastra!
Pruncul-Soare, Pruncul-Crin
e in orice piept crestin!

El e Pruncul ce S-a dat
sa ne spele de pacat!
El e Odrasla lui Isai,
ce ne creste pentru Rai!

El ne scapa de-ndoiala.
Noi n-avem o iesle goala!
El ne da nadejde vie.
Ieslea noastra nu-i pustie.
El ne mangaie, ne-alina,

Ieslea noastra e Lumina!
El e Prunc si El e Miel
Noi cantam mereu cu EL!

El e Prunc si Creator,
El e Staul si Pastor!
El, din staulele noastre,
ne va duce printre astre,
de pe-acest intreg pamant,
intr-un singur Staul Sfant.
Si vom fi un singur dor,
toti o turma si-un Pastor!

AMIN