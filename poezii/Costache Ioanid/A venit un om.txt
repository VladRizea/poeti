A venit un om la Domnul
A venit cu jale grea.
- Omule, de colb şi spume,
cu ce foc vii tu din lume?
- Doamne, m-a adus anume
frica de pedeapsa Ta.

A venit un om la Domnul.
A venit cu pas voios.
- Omule cu brâie pline,
cu ce gând vii tu la Mine?
- Doamne, vin că e mai bine,
vin că e mai de folos.

A venit un om la Domnul.
A venit din putregai.
- Om departe de căinţă,
cum vii astăzi la credinţă?
- Doamne, din recunoştinţă
pentru-atâtea câte-mi  dai!

Şi-a venit un om cu lacrimi...
Şi Isus a tresărit...
- Omule, de ce-ai venit?
- Doamne, într-o zi din viaţă,
Te-am privit pe cruce-n faţă.
Şi acum cânt de dimineaţă
şi-s nebun de fericit!

AMIN