Am văzut, am văzut pe
Diana!
Eu ardeam în tufiș ca satirii:
Avea arc vibrator cum e-al lirii
Și tot arc vibrator și sprânceană;
Luminos o vestea cornul lunii,
Tremurau sub arginturi alunii,
Era ea, era ea - năzdrăvana!

Era ea, nu era - năzdrăvana?
C-am sărit din tufiș ca satirii
Și-am văzut doar pe cer steaua
Lirii,
Amintind arcul ei și sprânceana;
Sta-n cerești panoplii cornul lunii,
Aromiți visau veverițe alunii,
Am văzut, n-am văzut pe
Diana?