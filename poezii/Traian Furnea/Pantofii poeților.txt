Acum trei ani tot în vară
Atât de nebunul poet Marius Stănilă

(Stănilă Dî Marin,cum își zice,
Buldozerist cu două volume)

Mi-a dat o pereche de pantofi
Să nu merg desculț 
De la Lehliu la Luduș.

Acești pantofi i-am dat
Anul trecut poetului Romoșan
In spatele hotelului Turist
Acolo unde se aruncă gunoaie
Cu ei s-a dus el în Franța
La un festival de iubire.

Acum câteva zile unui tânăr poet 
I-am promis o mai veche pereche 
De saboți și fericiți am zis amândoi fericiți
Poeții că Dumnezeu ne-a lăsat pe toți
Cu-același număr la pantofi.