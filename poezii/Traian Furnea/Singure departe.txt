(Și ne-am iubit și nimeni n-a știut

Tu îmi aduceai pâine și ciocolată
Eu scriam poezii pentru tine

Clădeam din cuvinte case spațioase
Rochii lungi vaporoase
Avioane pentru Coasta de Azur

O lună întreagă gura mea
N-a respirat decât
Parfumul cărnii tale

Ah
Umbra sânilor mici
Luminați de galbene lalele

Ne-am despărțit și nimeni n-a știut

Vom muri
Trupurile noastre vor fi-ngropate
Singure
Departe)