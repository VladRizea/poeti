A fost un pitic.
Era prost 
Și peltic. 
Cu frați buni 
Gărgăuni
Rătăcea 
Prin văgăuni.
Făcea pipi
Într-o lalea
Și locuia
Într-o stea.
Se răstea
C-un vârf de ac
La furnică
Și gândac.
Când mișca
Nu se știa
Dacă-i nasul,
Dacă-i pasul.

II

O, nătâng pitic,
Făptură de nimic,
Cum de ți-a plăcut
Fata trestioară,
Gura ei de mac,
Șoldul ca un arc,
Când tu te-ai știut
Ființă de ocară?
O, pitic nebun
Fata e în turn.
Îl strivi
Cu degetul mic
Și-l ascunse 
În buric.

