Păpuşa cumpărată de Anul Nou trecut 
Într-un ungher acuma este părăsită. 

Din ochii ei de sticlă, lacrime nu curg 
Pe obrăjorii roz, de porţelan vopsit. 

Nici sânge nu ţâşneşte din nasul fără vârf, 
Nici din ciuntita mână cicatrizată alb. 

N-o face să scâncească nici frigul ascuţit, 
Deşi, prin zdrenţe ude, uşor pătrunde gerul. 

Păpuşa părăsită sortită-i să nu plângă: 
Pe buze îi îngheaţă un zâmbet incolor.

