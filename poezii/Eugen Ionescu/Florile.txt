Florile culese în pahare plâng
Și visând la fluturi, la livezi cu soare
Florile culese în pahare mor.

Tristele potire picură-așa jalnic
Pete de lumină.
Lunca toată crede că sunt doar petale.
Numai eu știu însă că sunt lacrimi grele,
Sfărmături de suflet.

Un bondar le-aduce vești de la surori.
Crește nostalgia veștedelor flori.

Florile culese, florile de câmp,
Mor de nostalgie, mor visând la fluturi,
La livezi, la soare.

8 aprilie 1929

