Cântau aseară crinii o simfonie-n alb... 
Sonorele potire petale picurau, 
ce cadenţat cădeau note muzicale. 

Bizara melodie pătrunzător vibra! 
se înălţa-n tăcere şi pătrundea în suflet 
un cântec de miresme albe.

(O veştedă petală căzută la o parte, 
o notă răzleţită, supărător stridentă, 
vibra în dezacord cu grava armonie.) 

privighetori, pe-o creangă, tăcute, ascultau 
şi, auzind cântarea, şi luna răsărise...

