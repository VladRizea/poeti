Noaptea asta care se sprijină pe schelete de sulf
printre arbori

și Ion Monoran refăcut din bucăți de tablă
și roți de automobil

prin oraș
mult mai tânăr și mai arțăgos

rostogolindu-se neglijent
își suflă nasul în fața semafoarelor

cu teama de singurătate strivită pe parbriz

Ion Monoran
ca o extraordinară dorință de a fi tânăr

împotriva
indivizilor lirici

și împotriva
lui Ion Monoran ori de câte ori va simți nevoia.