Ciocârlie, Ciocârlie,
Ce tot vrei să-mi spui tu mie,
De te-nalți și cobori iară
Tot așa ca și-astă-vară.

Ce-mi tot cânți de pribegie
Ciocârlie, Ciocârlie,
Când tu știi că plugul meu
Mi-i altar și Dumnezeu.

Uită-te la cer, mai bine
Spune-i cerului de mine,
Spune norilor, le spune,
Că mi-e dor de zile bune.

Că pământul din răzoare
Tremură de dor de soare,
Să mai iasă de sub glie,
Ciocârlie, Ciocârlie.

———————————————————————
sursa:@versurisubflorideteo