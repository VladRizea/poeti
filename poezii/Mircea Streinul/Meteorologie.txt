Barometrele campestre cari le știu,
nu au arcuri de oțel, și nici argintul viu
nu svâcnește 'n ele.

Bunul Dumnezeu, cum a-ngrijit de toate cele!

Vrei să știi de-o fi în lanuri soare
mult? Citește-n jocul rond de rândunele:
dacă aripa se-nscrie bine, fac prinsoare
că vei căuta răcoarea serii, -
la toamnă s-or aprinde-n ramuri merii
și vei spune - pentru-a câta oară? -
"Caldă strașnic fu această vară!"
Unchiul nostru al lui Pascoli zicea:
„Stele liniștite, dimineața va ploua".

***

Când văd cum plugurile ară,
fierul lor îl simt în mine
și-alerg cu cerul peste seară
ca să strig spre el: "Vecine!".