Creşti în sân pe Plutu, pace mult bogată,
Ramură măslinu-ţi dă veselitoare,
Şarpe la picioare ai nevinovată;
D-orice măiestrie, zboară, iubitoare!

Cornu-nbilşugării adun-ne îndată!
D-armaturi, de păvăzi, vino arzătoare,
Grasul, roditorul, albul piept ne-arată,
Puie caduceu-ţi iar negoţu-n floare.

Scump însărcinată de flori, spicuri, poame,
Dăruieşte nouă faceri mii de bine!
Izgoneşte rele, boale, ciumă, foame!

Prea întemeiete fă s-avem cu tine
Sfintele de neamuri prăvili econoame!
Fericirea noastră nezmintită ţine!