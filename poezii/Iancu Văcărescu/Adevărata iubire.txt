Din ceasu-n care te-am văzut,
Nu am odihnă nici minut,
Şi nicăiri nu găsesc loc
Să dau astîmpăr l-aşa foc,
Plec grabnic, cînd voiesc să şăz,
Cînd voi să plec, atunci m-aşăz.

Deştept sînt, dorm, aievea-n vis
Chipul tău stă-nainte-mi scris!
Cu orice om mă întîlnesc,
Întîi de tine-oi să-i vorbesc,
Oricum simţ bine, ori simţ rău,
Spui, cer, chem, cînt numele tău.

Dar cînd te-ntîmpin undeva,
Rîz, plîng, încep a tremura,
Şi gat-a fi prea vorbitor,
Vrînd mil' a-ţi cere l-al meu dor,
Cînd sînt aproape s-îndrăznesc,
Cuvîntu-mi piere, amuţesc.