Răscoală-te, inima mea, din a răbdării boală!
Grozav, grozav ai suferit, grozavă te răscoală!
Să tremure, să tremure cumplita tiranie:
Zdrobită azi în pulbere, pe loc să nu mai fie!
Fiinţa ei şi numele în iad să se coboare!
Şi-ai ei prieteni mult huliţi ca ea să se doboare!
Drept îndreptând oricare drept poporu n-are pată;
Minte-nţeleaptă mintea lui prin fapte se arată.
Ai libertăţii fii sunt toţi sub steagu-i câţi se-adună,
Toţi robii îşi rup fiarăle! Toţi bunii s-împreună.
Poporu-ncrede cârmele-i la fiii ce-şi alege.
Când dă pedeapsă groaznică la fiii făr' de lege.
Să tremure! să tremure cumplita tiranie!
Zdrobit va fi cine-o-ndrăzni gând de tiran să-i vie.