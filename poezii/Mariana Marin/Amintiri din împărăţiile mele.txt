Sindrom depresiv, sindrom depresiv!
- bolboroseşte realitatea vărsatului de vânt şi idei
la graniţa cu împărăţia împăratului Verde la faţă.
Sindrom depresiv îmi spun şi eu
luându-mi picioarele la spinare dintr-o realitate 
pe care e adevărat c-am iubit-o
dar care nu înseamnă chiar totul
pentru o singură viaţă de om,
darămite pentru o singură moarte
în grădinile împăratului Roşu.