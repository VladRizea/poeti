O fabrică de vise s-a stricat,
eram oier prin stele şi prin lună
şi turma mea o auzeam cum sună
în fluierul fictiv şi degerat.

Mi-nghesuisem viaţa într-o prună,
în minereul ei împarfumat
distilerii subţiri m-au consumat
în halele alcolului cu brumă.

Încep încet să-mi fie frig şi ceaţă,
îmi intru în instinct pe dedesupt
şi văzul mi-l revăd neîntrerupt
în lacrimile cariind pe faţă.

Da, fabrica de vise s-a stricat
şi intru în istrate întristat.