Zurgălăii iernii, iată-i iarăși sună, 
Neaua-și joacă iarăși dansul foșnitor, 
Iarăși vin în sănii pe polei de lună
Nopțile de iarnă limpezi ca un dor. 

Soarele-i albușuri stă mirat și tace, 
Sâmbure de viață încă necrescut, 
Și-o încremenite candidă și-o pace
Peste toată lumea iarăși s-au țesut. 

Să fii pur asemeni zărilor curate, 
Brazilor ce poartă diamante-n zimți, 
Să iubești frumosul ce-i închis în toate, 
Fără de prihană sufletul să-ți simți.