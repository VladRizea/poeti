Noapte fluidă a tinereţilor 
Cosma Răcoare saltă în şa 
Sperie-n goană somnul ereţilor 
Cosma Răcoare. inima mea .

Negre răchitile-ncearcă să zboare
Ca noaptea asta ce va zbura 
După fierbintea, aprinsa vâltoare 
Cosma Răcoare, inima mea .

Doamna-l aşteaptă-n iatac cu hangerul 
Pieptu-i e greu şi privirea i-e grea 
Trece prin pâcle, sfâşie cerul 
Cosma Răcoare, inima mea .

Spune năframo, spune oglindo, 
Tropotu-i aspru când va-nceta 
Caută dragostea, nebănuind-o 
Cosma Răcoare, inima mea .

Iată-l ajunge, zăvoarele-s sparte ,
Cade hangerul sunând pe podea ,
Căci peste viaţă şi peste moarte 
Cosma Răcoare, inima mea.

Doamna-şi îndoaie braţele pline ,
Cosma Răcoare saltă în şa ,
Trece spre zările zilei senine ,
Cosma Răcoare, inima mea.