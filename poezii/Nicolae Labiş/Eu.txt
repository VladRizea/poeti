Zbor

Aburi pe zare
Praguri de mătase
Valea sticlitoare
Văluri de mireasă
Vîntul depărtării
Basme dă să spună...
Inima îmi sună
Pe arcușul sării
Dulce ca o strună...
Sania îmi zboară
Suie și coboară
Caii mușcă frîul
Străbătînd șoseaua
Bătucind pustiul...
Albe cum îi neaua
Coamele în unde
Sania străluce
Dorul dor mi-l duce
Cine știe unde...
Caldă-i blana mare
Ca o sărutare
Geru-i ger, în fire
Ca o despărțire
Cîntecu-mi vibrează
Vîntul mi-l tot taie
Viersu-mi scînteiează
În lucioase straie
Oameni după mine
Cruce-și fac din limbă...
Înspre zări senine
Sania mă plimbă -
Oamenii se miră
Zurgălăii cîntă
Sania-mi ușoară
Hăt în zări mă-mplîntă
Calea mea străluce
Mă tot duce, duce..