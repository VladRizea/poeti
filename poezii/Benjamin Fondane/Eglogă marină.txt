În van îți zbuciumi valurile, Mare!
În van te zvârli spre sorii de mărgean,
Din baltă grea nu crește ocean.
Nici cer senin din bori tumultuare.

E clopot surd și-i amplă fremătare,
Ca-n vila d'ۥIs, cântată de Renan.
Îți zbuciumi, Mare, valurile-n van!
În van invoci istorica chemare.

Și-a înecat Neptun, în val, tridentul.
Tritonii-s morți; în ape, firmamentul
Și-a mărginit verzuiul orizon.

Sirena nu-și mai vaieră balada –
Praxiteles e mort; e viu Mamon;
Și-n Casinò se zbuciumă Helada.