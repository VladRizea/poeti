I

Zorii-i hraneau privirea. (Daca viata e data pasarilor ca graunte, aceasta clipa, zilnic ciugulita, se-nmiresma treptat in gusa lui)

II

Drept care se ivi, de dupa casa, ca voievozii tineri dintr-un viscol.
Si-asa precum, o data intr-un secol, padurea de la
Dunsinane porneste, copacii ii facura loc; chiar casa se ghemui in umbra; si sticlira ferestrele, ca niste mari pleoape tentate-o clipa sa-si preschimbe visul pe rasaritul
Soarelui.
Cucernic si, poate, ipocrit iesi din umbra, exact in clipa cand mirese planse si-mbujorate navigau pe zare.
El aparu.
Iar ochiul, din prudenta, il deslusi ca pasare (caci, altfel, cine-ar putea sa-ndure agresiunea minunilor?): o pasare stupida, infatuata, cu un mers sagalnic, intre copacii speriati al caror frunzis vibra; inaintand, cu grija, parca s-ar reculege sa devina ea insasi (si, de fapt, ea era numai o pasare-vedenie, asemeni



acelor adevaruri prea cumplite
ce se rarefiaza, ca sa fie
mai suportabile); picioare nalte,
un trup cam otova si, ca sa-i puna
grosolania in lumina, capul
semet, desi strivit de diadema;
doar coada se purta-ntr-un chip firesc
dereticand gospodareste curtea.

III

Nimic nu-l anuntase.
Si de-aceea, el se vesti scotand un tipat groaznic: triumf (ca-n orice nastere) si spaima (ca-n orice afirmare-a vietii) si stridenta (ca in orice forma noua) erau in sunetele colturoase care zburau ca liliecii; insa, era un tipat indeosebi urat: el inca nu-nvatase cum sa-si spuna pe nume, si era ceva agonic in lectia ce-o repeta zadarnic.

IV

incat copiii se trezeau si, inca pe jumatate-n paradis, ghiceau aproape tot ce se-ntampla afara.

V

Dar nu-l vedeau.
Nu desluseau paunul ce profitand de-un spatiu nou (ca domnii de rarefierea palcului de codri), cerea acum, cu spaima si stridenta, un orizont mai nalt, mai pur al vietii.
Ei nu vedeau paunul care-acuma parea o biata victima a unei rivalitati cu
Soarele.
El insusi si-o ignora.
Si n-avea cum s-o afle.
El nu stia pe ce tulpini fragile isi afla loc miracolul: orbeste-si desfasura rotirea printre arbori; incet se desfacea din el o parte; penajul luand foc se satura

ca roua de grandoare; el scotea un sunet orb, salbatic, ca de fiara-n delir, delir al lucrurilor toate, al virtualitatii lor, expuse lumii intregi, epure al tainei inlacrimate, rai pierdut de pasari.
El isi desfasura incet penajul ca un delir al lumii-nlacrimate.

VI

Erau acolo flori, poate vorace; ochi, mai curand orbite, fara iris; si stele, lacrimi ingeresti, si tinte in zbor pentru arcasi, si alimente pentru profeti: paianjeni, ierburi, miere; cuvinte, samburi de cuvinte, care-si refuza miezul; zone limitrofe neantului, si pastravi din
Iordan; potire, clopote si turnuri; smirna cu fumegari liturgice, si arii de secole-mpietrite, dizolvate acum de-o raza; si erau chiar raze; si insusi
Soaiele, prezent, mimandu-si cu arta rasaritul, si ratiunea profunda a acestui simulacru.
Stateau acolo, animate toate, rotite-n stricta dependenta de o materialitate, si-ntrecand-o, asemenea acelui vast borcan care, plasat pe-un deal in
Tennessee, se integra si nu se integra-n priveliste, asediat de codri.

VII

Acuma, coada lui era cu totul desfasurata.
Soarele - pe bolta.
Rivalitatea lor se dovedea doar aparenta: limita a
Celui ce, pastisandu-se pe sine insusi, reduce infinitul cu-o farama.