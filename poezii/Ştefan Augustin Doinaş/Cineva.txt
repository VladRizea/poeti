Se ține cineva de umbra mea,
de umbra umbrei mele, de o umbră 
de gradul trei, ce mi-a-nflorit în suflet. 
Când dorm, găsesc culcușul încălzit. 
Când mă trezesc, e unul și mai treaz 
care-a sorbit cuvintele  și-mi lasă
găoacea lor - să spun așa cum spun, 
un adevăr pe care el îl știe 
mai bine decât mine și pe care 
l-a-ntors pe dos și l-a-nvelit în zdrențe.


Din ciclul "Alter ego", vol. "Opere ale literaturii române", Editura Național, 2000