Și pentru voi, și pentru mine însumi, 
eu sunt real: mănânc și beau, am umbră 
și glas sonor, văpaia mă devoră. 
Și totuși, pentru cineva nu sunt 
decât un chip urzit în vis, stafie 
a unui om care-ar fi fost posibil 
dacă dezgustul de-a visa stafii
l-ar fi scârbit pe cel care visează. 
Dar nu: el încă doarme. 
Ci-ntr-o zi, va fi de-ajuns ca neființa oarbă 
să bâzâie-mrejur, pentru ca visul 
să se topească, iar privirea lui
să-și afle iar un sprijin în afară. 


Din ciclul "Seminția lui Laokoon", vol. "Opere ale literaturii române", Editura Național, 2000