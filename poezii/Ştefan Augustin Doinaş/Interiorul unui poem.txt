(fragment)

e totuși scrâșnetul tandru al vieții 
sus și jos
acolo unde se plătesc dijmele personale:

de cei ce se iubesc ca ruptură a spațiului 
pe care n-o alină decât atingerea 

de cei ce mor ca prezență masivă 
care nu mai poate fi cheltuită de fii și nepoți 

de cei ce stăpânesc ca urlet al vidului de sub tălpi
și ca lingușire a supușilor 

de cei ce cred în urzeala a ceea ce zilnic survine 
fără știrea sau aprobarea lor

aceasta e crepitația moale a lăcustelor versului
care pustiesc vechile datini ale rostirii
