De ziua naşterii mele am văzut o
dâră pe ceru-ngrozit: era steaua
pe care-aveam s-o sugrum odată
cu primul meu răcnet… Inu-n cearşafuri
era pătat cu sânge. În livadă
floarea piersicilor se scuturase.
Umbra care s-a aşezat în jilţ a
dat alt nume lucrurilor din casă.
O Pythie cu glas îndoielnic a
bolborosit cuvinte frumoase.
Măcrişul de pe şanţ s-a făcut dulce.
Semne şi şoapte au tot stat de veghe.
Pe limba clopotului din turlă un
muşchi verde s-a prefăcut într-un dangăt.