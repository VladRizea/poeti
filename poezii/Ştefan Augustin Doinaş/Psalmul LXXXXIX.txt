Iata-ma in Tine ca Iona in chit.
Ce multimi turbate m-au azvarlit in mare?
Cui sa-i fiu datornic de-a ma fi ochit
vestitor al unei lumi in destramare?

A fi glas al unor toane care pot
sa se-ntoarca totusi impotriva vocii
care le pronunta- m-a sleit de tot.
Doamne, care zilnic iti dezminti proorocii!

Daca obiceiul Tau de-a tot ierta
scoate de sub sabii crima. Milostive,
scuipa-ma cu scarba din fiinta Ta
sa ma pot intoarce liber in Ninive...