Acum eu trebuie să mă grăbesc; o parte 
din sferă încă sună-n gol și vântul 
începe să se-aline. În văzduhuri, 
ca-n rumeneala unui măr, se-anunță, 
treptat, un licăr sumbru. Sus, pe casă, 
o pasăre e singura zvâcnire 
care participă la scena asta.
Dar nici căderea vântului,  nici partea 
din sferă, care sună-a gol, nici sumbrul 
presimț din aer nu sunt pentru ea;
și - după metronomica zvâcnire 
a cozii ei - nici iminența orei.

1969
Din antologia "Alfabet poetic", Editura Minerva, 1978