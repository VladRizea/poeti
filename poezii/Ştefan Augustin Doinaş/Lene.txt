Prin papură și sălcii plângătoare
amiaza cade-n ape, fulgerând.
Ca mlaștinile ne-am umplut de soare 
și de întunecime rând pe rând. 
Parcă de veacuri stăm așa-ntr-o rână:
trec păsările către sud și vin, 
și-un alt popor trăiește sus pe munte,
și-aceeași ciocârlie cântă-n vânt, 
și stelele pălesc la noi pe frunte, 
și nu găsim în veac niciun cuvânt. 
Închiși în noi, ca semnul într-o carte, 
tânjim în orizontul nostru mic.
Suntem sătui de dragoste și moarte 
și niciodată n-așteptăm nimic.


Din ciclul "Alfabet poetic", vol. "Opere ale literaturii române", Editura Național, 2000