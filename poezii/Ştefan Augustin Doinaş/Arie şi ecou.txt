atît de puţin că prisosul inundă
atît de durabil că a şi dispărut
ca gemenii-n nucă stau evii-n secundă
popoare întregi locuiesc un sărut

atît de tîrziu că e iarăşi devreme
atît de oribil că e nespus de cast
un licăr mărunt ce burează în steme
confiscă distanţa şi-o umple de fast

atît de puternic că totu-i o rană
atît de banal că luceşte ca nou
o! arie-a lumii absent suverană
pe cine-ntîlneşti că te-ntorci ca ecou?