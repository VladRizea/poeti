Pecetluiește cu surâsul tău 
tot ce-a intrat, dintr-un capriciu-al clipei,
în raza vizuală ce mă scaldă:
un zmalț s-acopere, precum o valvă 
păstrând în sine, firul de nisip 
din care agonia scoicii scoate 
o perlă...
Restul e supus încetei, 
inexorabilei pieiri!
Surâde-mi, 
ca fața mea să treacă-n țara umbrei 
asemeni pergamentului pe care
s-a copiat un aforism străin...

Din ciclul "Alter ego", vol. "Opere ale literaturii române", Editura Național, 2000