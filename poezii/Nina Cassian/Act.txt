Pe marginea tavanului stau cercevelele.
Pe marginea cercevelelor , stau perdelele.
Și-așa se-mpiedică priveliștea de sus în jos,
Până la covorul cu miros.

Sângeratul gât e un butuc
Pentru glezne frânte. Unde duc,
Fată goală, patimile noastre,
Nesfârșit de primitive, caste?

Mult târziu, la ceasul douăzeci,
Orologiul are-un cuc ucis.
Și-a căscat fereastra nările ei reci
Ca să intre Marele Plictis.