să visez atâția morți într-o singură noapte
și noapte de noapte.
Bun a fost Dumnezeu 
că m-a înstrăinat de tine la timp, 
iubitul meu, torționarule, 
dar rău e Dumnezeu 
că mi te oferă în vis, 
la fel de chinuitor cum ai fost față de mine, 
până la moarte, 
și că te amestecă laolaltă cu morții, cu moartele, 
care, tot mai stăruitor, la cină mă cheamă, 
cu toții, cu toatele.  


Nina Cassian – Poeme – Cărțile Tango 2020