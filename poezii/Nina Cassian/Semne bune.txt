Ți-am lăsat un semn – un semn de stimă – 
pe fruntea ta de făptură anonimă, 
o formă-n șapte colțuri mărunte; 
deci, de-acum ești cu stea în frunte.
Fălește-te la vecini, la găini și firește, 
la Domnul cel Mare, Domnul Pește.
Acesta o să crape de ciudă (sau colaps) 
împrăștiind în juru-i mult roditorii lapți 
și se vor naște alți pești din icra infimă 
și-am să le las și lor un semn – un semn de stimă.