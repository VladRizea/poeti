„Nu sunt ce par a fi”,
le-aș spune cu sfială
acelor critici care
mă tot etichetează „cerebrală”
— deși cunosc opt fericite căsnicii
ce s-au bazat pe recitări preliminare
din propriile-mi poezii 
(de dragoste, firește), și
de-asemenea, „nu sunt ce par a fi”
le-aș spune caricaturiștilor,
dar numai celor care,
mizând pe trăsături exterioare,
comode pentru pana lor,
mă fac să semăn (ce porniri neelegante!)
puțin cu mine, dar deloc cu Dante!
—————————————————————-
@versurisubfloridetei