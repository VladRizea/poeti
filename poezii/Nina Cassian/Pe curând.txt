Mă uit cum drumurile mele se gudură,
Ținute de hățuri, cu botul albit.
Cetăți viitoare de departe-mi scutură
Steagurile mici de bun-venit.

În blazoane, sunt peisagii sub sticlă:
Email în păduri, lac verde pe lacuri,
Coșul de fabrici, gradat ca o riglă,
Oamenii-n grupuri – arhipelaguri.

Drumul meu, de azi, nu se schimbă.
Drept socotesc.
Mă cheamă steagul de culoare simplă
Și sosesc, sosesc…