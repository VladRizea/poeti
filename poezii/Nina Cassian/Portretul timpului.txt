Timpul are ochi transparenți
de culoarea cunoașterii
și un surâs nevăzut
care precede răsăritul
și durează dincolo de amurg.

Timpul e frumos și sever.
În fața lui, 
munții iau atitudine,
vântul își întețește respirația,
iar marea și cerul se îmbucă
asemeni celor două cupe de sticlă
ale clepsidrei.

Timpul e în afara noastră.
Dar, uneori, 
ia forma noastră, a celor în care e turnat.

——————————————————————————————
sursa:@versurisubfloridetei