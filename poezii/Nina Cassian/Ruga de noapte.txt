Pintene-nfipt în răbdare, 
sprintene iepe lunare; 
vinde-ne, lună, secretul.
Sinele lasă-l la urmă..
Linele pulberi ne curmă 
vinile-ncetul cu-ncetul.

Platină castă a mării, 
patimă-n veci a mirării, 
datină-mi trupul curat.

Matură veghe-a luminii, 
satură-mi setea de linii, 
latură-a unghiului dat.

Numele-n noapte omise 
pune-le-n reci manuscrise.
Nu mi le nelegiui.
Litera poate să fie 
viperă verde și vie 
liberă-n zorii de zi!


Nina Cassian – Poeme – Cărțile Tango 2020