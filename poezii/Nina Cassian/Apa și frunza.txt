Pe cine să întreb dacă exiști?
Lacul a refuzat să-mi răspundă,
răscolit de vâsle, parcurs de turiști
sau de vreo altă întrebare, mai profundă.

Pădurile m-au privit la fel de străine.
A trebuit să caut în memorie
înfățișarea ta dulce și provizorie,
— și nici acolo n-am dat de tine.

Lacului, pădurii, le-am spus:
„Vedeți? L-am uitat.”

Tăceau, cu dispreț repetat,
apa, de jos, frunza, de sus.

—————————————————————-
sursa: @versurisubfloridetei