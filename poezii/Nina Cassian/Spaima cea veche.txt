Nu tresări în somn, iubito…

Sunt crengile iernii, ciocnind
fereastra, cu sârme de-argint…
Nu-s glasuri ursuze, străine,
Și nimeni nu-ntreabă de tine…

Nu tresări în somn, iubito…

Paharul cu sticla subțire
Se-ntunecă… Taci, amintire…
Nu-i ochiul întors către moarte…
Și moartea e foarte departe…

Nu tresări în somn, iubito…

Pe pagina albului vis,
Cu sânge nimica nu-i scris.
Doar colo, o cască pătrată
de vechi santinele purtată,
adânc ruginește-n zăpadă…

Nu tresări în somn, iubito…

———————————————————
sursa: @versurisubfloridetei