O, Frate, o, Destin egolatru!
În Poe, ca-n ceaunul Satanii, 
mă zbat când sunt orele patru.
Ce stranii, adânci petrecanii!

În ghearele fetei Lenore, 
o dată pe noapte, mă bate 
blestemul înalt și sonor 
din propria-mi identitate.

Tărâm cu cenușă pe frunze.
Un lac mistuit. Ulalume.
Aicea plânsem și șezum,
Iubire, silabe ascunse.

Dar zorii? Mă mântuie zorii?
O dată gustând din delir 
mai pot eu cândva să respir 
aceste candori iluzoriii?