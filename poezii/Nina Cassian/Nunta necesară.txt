Clima, – nțepenită. Muntele – posomorât.
Parfumul brusc de ieri ar fi fost un suport, 
sau un animal pe care însă nu știu să-l întărât 
ci doar să-l ador, să-l invoc, să-l suport.
Clima, castă. Muntele-mort.
De fapt, am așteptat această clipă.
E clipa de crispare, după atâta risipă, 
e clipa în care e cuviincios să fii mort.

Niciodată, aici, nu am văzut cum se-nfig, 
țintele iernii în rotundul chimir vegetal.
E ora când Marea Doamnă de Frig 
e pețită de Marele Domn de Metal.