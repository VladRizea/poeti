Atunci, iarna se sfârșea. Acum începe.
Eu, tot pe trupul tău rămân și simt 
cum se răcește unghia-ți de-argint.
Nimeni să nu mă-ntrebe.
Frumoasă frunte ai, ființă plană, 
atât de suptă de Orizontală.
Tu, dulce rană fără de prihană,
tu străvezie, moartea mea de gală.

E-un martie-noiembrie perpetuu.
Confuzie de anotimp. Doar tu 
ești linia care unește totul, 
pe care vin spre tine de-a înotul.


Nina Cassian – Poeme – Cărțile Tango 2020