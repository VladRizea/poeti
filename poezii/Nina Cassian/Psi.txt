Timpul petrece încet.
Noi să sperăm că nu vine 
nimeni flămând de Poet.
Totuși, mi-e dor de oricine, 

chiar de-o pisică. Bucegii 
pante eroice sapă 
OMUL anunță: exegi… 
Tace vertebra de apă.

Casa e ultima-n noapte.
Stă farfuria pustie.
Cred că-au ajuns la o mie 
șoaptele fără de fapte.

„O”, sau „oho”, sau „ei și?”
Iată, așa se petrece 
timpul, din mie în zece, 
timpul zadarnic și rece 
al continentului Psi.


Nina Cassian – Poeme – Cărțile Tango 2020