Nu am nicio șansă
deși port
ochelarii de protecție ai iubitului meu.
(După cum se observă,
obiectele i-au supraviețuit:
jacheta vișinie cu desen luminos,
pălăria absurdă cumpărată pe Bd. Barbès,
mereu pierdutele și regăsitele mănuși…
desigur, Fotografiile… trei dintre ele
le port în permanență asupra mea —
cea care mă strangulează surâzând
iar eu, cu un zâmbet fericit, mă las strangulată,
cea în care, purtând ochelarii pe care acum îi port eu,
mă privește ba cu dojană
ba cu binevoitoare ironie,
în sfârșit, cea în care
nici nu mă sugrumă,
nici nu se uită la mine
ci doar se retrage politicos din lume…)

———————————————————-———————————
sursa: @versurisubfloridetei