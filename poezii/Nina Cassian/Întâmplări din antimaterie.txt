A murit Vrăjitoarea din Oz.
Era subțire și frumoasă coz.
Avea o coadă lungă, lungă, 
și trei labe. (Era ciungă.)
Știa să facă miracole splendide 
cu pistoale și alune arahide..
Se pare că-a murit în felul următor: 
absentul ei picior 
care-o trăgea spre-o lume inversă și opusă, 
a fost mușcat de o capcană, 
de o capcană pusă 
în lumea pământeană.

Deci fu ucisă din eroare.
Era noapte. Un ventricul roz 
mai pulsa când a venit poliția călare.

Așa a murit Vrăjitoarea din Oz.


Nina Cassian – Poeme – Cărțile Tango 2020