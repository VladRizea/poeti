Voi scoate o antologie a mișcărilor mâinii
(Mâna ta e rece ca o furculiță).
Strânge cu fărașul tot ce mai ramâne:
Ochiul tău de baltă, gura ta pestriță.

Am, de veselie, patruzeci de dinți.
Nu pricepi o iota, am vâslit destul, 
Deci, sa spunem gloatei: Domnul e sătul, 
Mergeți toți acasă-n paturi mai fierbinți.

Îmi vârâsem capul cu sila în piept
Si-am crezut că-i blazonul pătrat al armurii.
Dar nu era decât buzunarul tău drept.

Si mi-au plâns de milă zâmbetele gurii.