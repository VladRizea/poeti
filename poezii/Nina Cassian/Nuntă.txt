Nici rochie de mireasă.
NIci costum solemn.
Doar Ea și El,
În haine obișnuite,
Amândoi slăbiți, înfometați, epuizați
De lunile iubirii intense
Care le-a precedat decizia.
Nu l-au observat pe funcționar
nu i-au văzut pe martori.
Se priveau unul pe altul într-o transă,
Într-un nemișcat dans interior.
Au fugit îndată după ceremonie —
care ceremonie?
S-au lansat într-un zbor de Chagall peste oraș.
Nu s-au mai întors.

volumul „Memoria cu zestre”, cartea I, editura Cărțile Tango, București, 2010