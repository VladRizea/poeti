Ce-i cu Bubu? Nimeni nu-i raspunde!
Bateti mai vartos in tamtamuri, barbati,
Prin paduri si lacuri mi-l cautati.
Bubu! Esti, fiule, unde?
Leul te-a sfasiat? Taiati-i coada!
Nigerul te-a inecat? Seca-i-ar apa!
In munti nu te-o fi tarat cascada?
Treci prin pustii ori zburzi pe aproape?
Nu te-a incolacit sarpele cu venin?
Sageteaza-l, Soare, vanatorule divin!
Barza-i fericita, iar eu de ce nu sunt?
Elefantul se scalda, iar eu ratacesc pe pamant!
.. Ah Bubu! S-a fost ivit in poiana.
Sedea tupilus si manca o banana.
Maimuta-husar mi-a adus marea veste.
Oare-i adevarat? Nu-i oare poveste?
Numai crocodilul nu s-a mirat deloc.
Zice, trecut-a Bubu pe spinarea lui
Cand tocmai il molesise al soarelui foc.
Somnore, si n-ai spus nimanui!
Pe urma, s-a jucat pe-al fluviului mal,
Privegheat de umbra unui curmal.
Bateti tobele mai iute, barbati!
Bubu s-a gasit! Ce stati, nu cantati?

Sa fie ceata? Ori imi curg lacrimile pe gene?
Hodineste, fiule, in leaganul tau frumos.
N-ai nici o teama de tigri si de hiene.
Infloreste, fiule, ca o creanga de abanos.
Norii vin peste munti, de pe mare?
Stai linistit, fiule, nu-i grozavie mare!
Tuna si ploua, traznesc fulgere albastre?
Stai linistit, fiule, in coliba noastra!
Nu mai bateti tobele, gongurile, barbati!
Ajunga-va sa tot cantati, sa jucati!
Doarme Bubu in leagan de matase.
Nici soarecele pas de sa mai iasa.