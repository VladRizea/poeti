Hai, soare, sa te prind in oglinjoara!
Striga baiatul alergand prin ses.
Si eu, in mreaja mea de la rastoace!
Radea pescarul cu luleaua-n dinti.
Si noi! rosira macii in poiana
Si se soptira clatinand din cap.
Si eu, sa-mi fie-n cuib un ou de aur,
Pe culme clampanea un cocostarc.
Si eu cu roua vreau sa-l car acasa!
Zambea cumatra Vulpe din rachiti.
Si eu din cer l-oi pune in stiubeie!
Canta albina-n urdinisul ei.
Un lautar il prinse in vioara,
De scapara pe coarde sub arcus:
Ba dimineata-i tremura luceaua,
Ba-i clipocea steloiul in amurg.