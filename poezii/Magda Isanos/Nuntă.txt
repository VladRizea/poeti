Acuma pământu-ntreg putea 
mărturisi pentru noi;
 ca unele văratece, luminoase ploi, 
plânsul și râsul între noi plutea.  

Eu eram principiul neschimbat, 
Țărâna, întunericul roditor,
 luna, spre care mareele tuturor 
oceanelor adânci au urcat.  

Tu, soarele care-aruncă-n spații
 arcul superbei grații,
 amintind chiar în somn mișcarea...
 „Nu-mi clătina întunericul si nemișcarea”

,  voiam la-nceput să strig; 
și-auzii murmurul țurțureilor mici de ghiață. 
Stând în lumină tremuram de frig 
și nu știu cine mă chema spre viață.  

Trebuia s-ascult negreșit acele porunci. 
Ca si când as fi dormit pân-atunci, 
priveam verdele ca un fum 
al primăverii și simțeam precum

  niște muguri de aripi pe umeri
. „Poți să trăiești și fără să numeri
 zilele.” Glasul tău plutea
 ca duhul deasupra apelor și creștea

  parcă noaptea primului somn din noi... 
Sunt unele văratece, luminoase ploi
, care prefac pământul și apa din temelii
. Și eram străvezii, străvezii.