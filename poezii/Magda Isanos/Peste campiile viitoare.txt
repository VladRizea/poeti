Peste câmpiile viitoare
vor străluci curcubeie mai falnice.
Cântec și petrecere va fi
semănatul și seceratul
acelor câmpii.

Mărire vouă, munți!
Laudă
mâinlor care vă caută
luminoasele frunți!

Holde și imnuri vor secera
mâine popoarele.
Vor lăuda soarele
și vor cântă.

Peste câmpiile viitoare,
vor străluci curcubeie mai mândre.
În strălucitoare ogoare
pluguri de-argint au să intre.

Oameni, cântați!
Una suntem: argați, împărați.
Spre-aceeași cumpănă lină, ușoară,
unii urcă, alții coboară.

(1945)