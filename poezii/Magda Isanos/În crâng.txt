În crângul plin de-a primãverii udã
podoabã verde și luminã crudã,
m-am dus sã vãd sopârle și gândaci
și sã vorbesc cu tinerii copaci.

Lira mi-am prins-o-n ramul înflorit
al mãcieșului ce-am întâlnit.
Bondari de aur s-au suit pe strune
și paseri începurã sã s-adune.

Hulubi sãlbateci se roteau pe sus.
"Surorile mele, le-am spus,
nu vã temeți, nu-i laț, nici capcanã;
e-o scorniturã-omeneascã și vanã..."

Atunci pitulicile se bucurarã.
"Vrei sã-ți cântãm eterna primãvarã?"
"Vreau, paseri bune,
care n-aveți brațe, nici strune."