
Iubirea. -N jurul ei frumoase-s toate, 
de-ți vine să-ngenunchi, și de mirare 
ți-e sufletul mai fraged ca o floare, 
înmlădiat pe lanuri de păcate. 

Sunt oameni triști, sunt oameni care mor 
în ceasu-acesta, însă tu nu vezi
decât prea sus- albastrele livezi 
a unui cer ce râde tuturor. 

Din creștet până-n sprintenul călcâi 
simți viața ca un val domol și plin, 
a cărui spumă spulberă spre săn 
o bucurie fără de temei,

ce crește-n tine-asemenea c-un soare,
de-ți vine să-ntinzi brațele spre zări,
pământul să-l presari cu primăveri, 
așa cum a-i zvârli - glumind - o floare.

1937