Și-n trup și-n spice viața grea s-adună 
și, fără să păstrăm vreo amintire, 
eu și cu iarba, sora mea cea bună, 
voioase creștem peste cimitire.

Deasupra noastră cerul întretaie 
cărări de stele, fără să ne vadă, 
și pentru amîndouă-aceeași ploaie 
din ochii lui albaștri o să cadă.

Și eu și iarba ne-nchinăm la soare ; 
de-a lungul primăverilor visăm, 
si-i ducem zării triste la picioare 
tot aurul pe care i-1 furăm.

Ni-i dragă lumea pururea frumoasă, 
dar paiul vieții noastre e subțire ; 
și eu și iarba vom cădea sub coasă, 
ca să ne căutăm prin cimitire.