Ţii minte-ntâia ploaie cum cădea, 
Cu fulgere, cu stele lungi în ea? 
Arborii stăteau drept, intonând 
Imnul vieţei şi-n zarea foşnind, 

Verde ca un codru lichid, 
S-auzeau cerurile cum se-nchid, se deschid.

Şi noi stăteam ca pomii în picioare.
„Nimic nu moare, mi-ai şoptit, nu moare...”

Şi plantele creşteau, ne făceau semne, 
Ca nişte mâini, ca umbre neîmpăcate, 
Se străduiau spre viaţă să ne-ndemne 
Şi iar cădeau în deznădejde toate.