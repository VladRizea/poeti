CELUI CE SCRIA CA POEZIA ESTE O BOALĂ NELECUITĂ


Dar, boala poeziei este nelecuită:
Ai zis şi tu-n viața-ți un singur adevăr;
Dovada la aceasta e muza-ți cea pocită,
Şi versurile tale, care se trag de păr.
De-atâta vreme lumea îşi bate joc de tine,
Şi-n loc să pui silință a scri ceva mai bine,
Din zi în zi mai tare te văz ca schiopătezi.
Ce doctor aşa mare poate să se găsească,
De a ta nebunie să te tămăduiască,
Sau cel puțin să facă în proza sa visezi?

Adăugată de către-Radu Dan Alexandru