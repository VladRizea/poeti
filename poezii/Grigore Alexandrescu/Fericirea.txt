FERICIREA


O vedeti colo, colo în vale,
Unde natura vesel zâmbeste,
Unde pastorul zilele sale
În paza turmei le margineste?
Inima simpla, nevinovata,
Orice dorinta lesne-mplinita.
La câmp simtirea e-adevarata,
La câmp viata e fericita:
La câmp, nadejdea zice, veniti,
În fericire de vreti sa fiti.

O vedeti colo, în palat mare,
Înconjurata de bogatie
Vedeti ce cinste, ce drepturi are,
Vedeti pe fruntea-i ce bucurie?
Relele-i fapte se schimb în bune,
Orice dorinta are-mplinirea,
Numai marirea toate supune,
Numa-n palaturi e fericirea.
Mariri, nadejdea zice, goniti,
În fericire de vreti sa fiti.

O vedeti colo, colo-n razboaie,
De steagul slavei falnic umbrita?
Ochii sunt groaznici, plini de vapaie,
De morti, de sângiuri sta ocolita;
Apara dreptul, legea, credinta,
Si rasplatirea-i e nemurire.
A! ce placuta e biruinta!
Ce fericire e la ostire!
Nadejdea zice: razboinici fiti,
De fericire daca doriti.

O vedeti colo, colo pe mare,
Cum îsi încrede soarta la vânturi,
Cum se preumbla fara-ncetare,
Si ce departe e de pamânturi?
Busola drumul la pol i-arata,
Afla lumi noua, creste simtirea
Masoara-adâncul, latimea toata:
Numai pe mare e fericirea.
Nadejdea zice: pe mari traiti,
În fericire de vreti sa fiti.

O vedeti colo, -n tara greceasca,
Azil al slavei s-al libertatii,
Fantoma mândra, urieseasca,
Unde-a scris Solon cartea dreptatii?
Frumoasa clima, ceruri senine,
Care însufla-n veci bucuria!
În aste locuri cît e de bine!
Ce fericire e în Grecia!
Nadejdea, -acolo, zice, traiti,
În fericire de vreti sa fiti.

O vedeti colo, colo departe,
În noru-acela ce se zareste?
A ! zice omul care la moarte,
Albit de zile, mâhnit soseste:
Ca voi odata aveam greseala,
Dar al meu sânge astazi e rece,
Astazi nadejdea nu mai ma-nseala:
Veti vedea singuri norul cum trece!
Pân-atunci însa, mergeti, goniti,
Norul acela unde-o zariti.

Adaugata de catre-Radu Dan Alexandru