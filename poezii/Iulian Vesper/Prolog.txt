Zarul în veacuri rotunde învălmăşi nubil
Smirna orei albastre cu plopii nichelaţi,
Zarzări cu uragane în braţe de copil
Cresc o nemărginire de ochi catifelaţi.

Endimion cu lira sub cerul unui vers
Chemă agestru seara cu palmele înflorate,
Heralzi în alveole deschid un univers
Şi-l vând lampadoforii pe-o drahmă în cetate.

Liturghice viole în evul fără mit
Răspund unui Beethoven, lunar lampadofor,
Alge incandescente întind spre infinit
Nervurile iubirii şi ceaţa urii lor.

Pădurile în cercuri de elegii şi ramuri
Contemporane steme în frenetic necrolog,
Ce lucide-s palorile reginelor persane
Cu aurul privirii acvatic monolog.