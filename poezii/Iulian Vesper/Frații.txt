

Mi-i frate cel ce ține ziduri cu umerii, 
Cel cu rădăcini ca nu pom, 
Cel treaz ca o plantă,
Mi-i frate cel ce-și aude visele, 
Cel ce-și ridică o patrie, 
Cel ce-și sărută obida. 

Mi-i frate cel născut să taie drumuri,
Cel ce adoarme singur sub streașini, 
Cel sfărâmat în cioburi;
Mi-i frate cel venit din coclauri, 
Cel ce vede adîncuri în cer, 
Cel crescut încet din pămînt. 

Mi-i frate cel ce și-a pierdut umbra, 
Cel ce-și caută diminețile, 
Cel ce-și arde zilnic greșelile;
Mi-i frate cel izgonit de hoți, 
Cel ucis de păianjeni, 
Cel rătăcit prin nopțile mari.