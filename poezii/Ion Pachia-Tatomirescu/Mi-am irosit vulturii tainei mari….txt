Fără vreo reţinere, v-am spus marea taină
a unicei religii din Cogaion,
chiar pe culmea-curcubeu :
„...sunteţi părţi (bune, ori rele) din Dumnezeu
şi n-aveţi ce căuta cu mintea în afara Lui,
în afara Sacrului Întreg Cosmic…!
Singura voastră grijă este
să vă păstraţi – ca Parte – puritatea, adevărul,
sănătatea, dreptatea, vitejia cinstită,
că dacă Partea-i curată, sănătoasă, mereu-biruitoare,
şi Întregului – numit Dumnezeu – îi merge bine…!“

Dar, de când mi-aţi nuntit oul cu iepurele,
chiar de la o interstelară poştă se vede
că nu mi-aţi respectat sacra rostire,
făcându-mă
să-mi irosesc condorii tainei mari
şi să mai încântecesc o dată :
„...microcosmos, macrocosmos,
taina lumii este-n Logos…!“
19 noiembrie 2013.