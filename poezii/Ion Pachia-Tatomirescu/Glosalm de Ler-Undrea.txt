Stele de pe casă, mireasă şi rege, 
neaua de pe lege-mi fac nunta-nţeleasă...

Floarea de-avrămeasă rănile-mi tot drege,
dacă mă alege sfânt-aurăreasă,
sublim-vaporoasă – se subînţelege...!

Nu dintre ciomege, mi-e-armura culeasă,
în rănirea-i deasă ca de-un vicerege ;
rănirea-mi celestă nu-i din cele blege,
de-a se reculege, punându-şi doar vestă ;

pare, poate,-agrestă, de-i zăriţi edemul,
când intru-n rustemul cosmic, de v-atestă :
n-am fost la fiestă, n-am purtat blestemul...!

Soartei mă contestă de-am turtit eu semul
peşterii din ghemul gordian, de-o gestă...!
Cine mă-nţelege are loc de casă : 
neaua mi-e mireasă, mire-i sunt, nu  rege...! 
12 octombrie 1967 / 9 decembrie 2013.