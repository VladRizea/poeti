…de cobalt, în Dacia, Grădina lui Dumnezeu (:)
Da,-n Zalmoxianism, voi credeţi încă –
e Creştinismul vostru Cosmic, purul…!
Celestului azur i-aţi dat conturul
de şapte mii de ani – vreme adâncă...!

Totuşi, priviţi-vă-adevărul, durul :
toţi dracii dezbinării-n voi mănâncă,
rod inimile slabe de la stâncă,
vă dau la hoţi şi aur, şi azurul...!

Din geometria muncii, doar albina
sub jurământ zalmoxian se vede :
de-aici, re-nvăţaţi ce-i disciplina ;

nu fiţi ca droaia junglei de bipede,
gândiţi-vă prezentul, luaţi-i splina
ce-n viitor, cu steagul, se repède...! 
30 Cuptor 1998 / 21 I 2002.