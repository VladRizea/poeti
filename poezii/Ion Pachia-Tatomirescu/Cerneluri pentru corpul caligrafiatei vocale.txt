Doar tu mi-aprinzi, Poezie, focu-n sânge 
                                       şi verdele-n verbe, din belşug,
de simt prin veacuri muguri şi-n lemnu-mi din coşciug...!
Corpul caligrafiatei tale vocale pe-alb-roşia-ţi mătasă
cerutu-mi-a autohtone cerneluri trainice, de casă, 
din cele nemuritor-cogaionice plante cu floare de vipie,
din fructele lor autentic-sănătoase, ivite-n pădure,
coapte-ntre lănci, ori semiluni fulgeroase de secure –
nicidecum n-ai vrut ceva de sepie, nici surogat, ori copie
de ţine peren, oricum, cu mult mai mult de-o viaţă:
era uşor pentru asta s-ajung în Pacific-Oceanica-Piaţă;
nu m-ai trimis – de când te ştiu sublimă, altruistă –
să-ţi cumpăr transatlantică sepie temperat-paradoxistă.

Luni, 11 brumar, 2013.