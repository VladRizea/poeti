Era lemnul ochiului, mu ; 
era lemnul sternului, era lemnul coloanei 
vertebrale, era lemnul nasului, mu ;
era lemnul călcâiului, mu ;
era lemnul gurii, era lemnul frunţii-obadă,
era lemnul coapsei, mu ;
era lemnul limbii, mu ;
era lemnul glotei, vioara-mu ;
era lemnul peşterii
violate, era lemnul bradului-mireasă,
era lemnul crucii-mu ;
era lemnul cerbului, mu ;
era lemnul vulturului, era lemnul crapului
cu solzii-securi, lângă lemnul gândului, mu :
de ce aţi pierdut elementul Lemn, de ce l-aţi exilat 
pe Mu, tăindu-vă nunta, dragi elemente
prim-conducător-tetradice,
iubită Apă, Aer-psihi-Mu, dragă Focule,
îngenunatule Pământ ... ?!?
5 Prier 1992 / 5 Gerar 1997.