Eu, Făt-Frumos, răsar dintre inele
de matcă grea, roind în grai Alb Munte,
dar căile,-ntre maci, să mă înfrunte,
ard nori de gând, torc lebedele-n Ièle,

ori pun zeiţei far la punte
şi ciocârlii-noian – vertebre-stele...!
Zidul-grai, roib val de mai, agrest èl e
de seacă Graalul meu de-adânc de frunte

şi-acel cuvânt ce-n guri de rai s-arată
ca mărgărintul, spre-a nunti albine,
la curcubeu, din marea cea sărată...!

Sub numărul de aur torn rubine...
Fiinţa creşte-n grai înrourată
cât firea mi-e urzită-n foc de-alb bine...!