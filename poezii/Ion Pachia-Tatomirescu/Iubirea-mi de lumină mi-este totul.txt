Mişcarea curmă moartea sub arcadă –
şi-armatele de zmei cu scuturi urlă
spre Soare-Moş – sublima-ne monadă ;

raze-săgeţi mi-adună zmeii-n spadă
şi, despicându-i, fac genunii turlă –
trei ani rămân sub scut, sub steag şi surlă.

De-alţi zei – să mă păzească – n-am nevoie,
iubirea-mi de lumină mi-este totul :
sublimul generez – şi-acesta-n voi e –
şi, din sublim, genunea trec de-a-notul.

Doar Samoş mi-a deschis cereasca voie –
şi rănilor de Timp le sting complotul
în curcubeul urnei – pur altoi e...
Iubirea-mi de lumină mi-este totul...