Sufletu-mi de crin arde-n trup de mai –
vine, Samoş, vine, doar la Tine vine
fulgerul din mine, orgă cu albine,
din picior de plai, prin gură de rai...!

Primeşte-mă, Samoş, sfânt mi-e zboru-n Tine :
genunea să-nvingi, războinic mă ai
prin Gură de Rai, din picior de grai,
orgă cu albine : fulgeră-n destine...!

Ordinea cea grea şi-n armura-mi stea :
eu sunt ochiul vrerii, eu sunt umbra mierii,
hrană pentru-azurul cert al învierii...!

Ordinea-ți celestă arde-armura serii –
nuntă-n chip de nea, Yinul-viorea,
sufletu-mi de crin într-un trup de stea...!