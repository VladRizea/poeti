Pământul suie-n temple,-n piramidă,
în galaxii de ancore cu lună,
c-o lume înroindu-se nebună,-n
buimacă-naintare de omidă...!

Celesta mare roşie-şi adună
un gordian de specii pentru cridă,
un gordian şi pentru zona-i vidă –
spaţiu şi timp născându-se-mpreună...

Oricât s-arată de integru cerul
şi-oricum ar face lumea noastră unde,
pământul ne înalţă, ori ne-ascunde...

El ni-e stăpân oriîncotro, oriunde :
pământul, Împăratul Negru, lerul
topindu-şi, nunţii cosmice, tot fierul...!