Se neftineşte verbul în fotonii
din armonia sferelor, ochi-mură,
când nestematele,-n celesta gură,

iar se rostesc pentru semănătură
la îmbrădaţii cerbi, ori în peonii
papirusului beznei...! Ning eonii

la Fântânéle,-n cub, nunta-mi-pictură
a solului care-şi aprinse ghionii
din Cogaion în Delos, ori Crotonii,
în peşteră – virgină picătură ;

şi, pe Lacteea Cale de velură,
în trei pătrate, roş-albind muflonii,
sublim vorbim în aur neuronii
ce, la fântâna lui Salumoş, jură...!