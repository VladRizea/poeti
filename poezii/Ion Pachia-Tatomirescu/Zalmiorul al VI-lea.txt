Dacă mă însori, dă-mi umbra pe nori,
mireasă-cireaşă pentru prunc şi faşă,
Soare-naş în zori, dintre zalmiori,
Luna fă-mi-o naşă, de mi-e şi strămoaşă,
dacă mă însori şi-am umbră pe nori...!

De-ntrupez cuvânt, de-ard şi necuvânt,
narcisă-ureche de n-are pereche,
lasă-mă-n încânt, să-mi croiesc avânt, 
ferindu-mi de ţeche legea mea străveche –
legea de mi-o cânt, Cogaion-Cuvânt...!
25 martie 1976 / 23 noiembrie 2013.