Ne-a dat cea mai adâncă-nvăţătură :
„Da, sfera-ntreagă-i Samoş, Dumnezeul,
şi înţelept sunt eu, tare ca leul,
cât în întreg mă aflu parte pură...!“

Deşi fu pusă-n liră de Orfeul
Sfinţitei Dunări, spre semănătură,
şi-n Guri de Rai, prin sòlii de velură :
sublimei, îi curmară defileul

fruntaşii farisei cu ochi de Stokli –
rasă de porci străvechi din Europa,
strigând în plai : „E popa, nu e popa...!“

Urcară-n Cogaion – şi vorba-n cioc li
se dovedeşte azi drept gând de ciocli ; 
străini de neam vă fură : vezi metopa...! 
22 Cuptor 1998 / 6 I 2002.