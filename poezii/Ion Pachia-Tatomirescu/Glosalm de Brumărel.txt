Maşină de tunde, iarbă, piei de nurcă,
seină de burcă se găsesc pe-oriunde... 

Galbene secunde-n frunze-mi dau de furcă:
brumărel le-aruncă-n codri, fără funde,
luna le ascunde-n pene – doar de curcă...! 

Spectrul se bifurcă printre stânci rotunde,
în abis pătrunde, brazi ducându-n cârcă,
ursu-mi face-o tumbă, în grota-i s-aburcă,
blana îşi descurcă pentru Urse-n rumbă...

Vânăta-mi porumbă vrea-n raze s-adoarmă
departe de-alarmă, de tot ce-i incumbă,  
cu visu-n tulumbă, cu-armă ce tot sfarmă...

Când firea se-mbumbă în cerească larmă,
când peste cazarmă alb zboară columbă,
mări – de nu te-ncurcă –, murmurate unde,
cu maşini le tunde, dacă nu se spurcă...!
7 octombrie 1967 / 7 decembrie 2013.