Grea rază din grâne, rai-gură-de-floare, 
Olt de lăcrămioare şi-aprind perle-n zâne...!

Cine urcă oare arca-n zări stăpâne,  
cine vrea s-amâne fluvii de sudoare,
ninse mări cu moare, gânduri mult-păgâne...?!?

Soarta tot de fân e ― fân de raze-n soare,
sorburi plutitoare, cosmicele frâne...:
de-i de tot nebună, sugrumaţi-o-n brâne,
daţi-o la cadâne ― rană-semilună...! 

Iar de-arginţi adună ziua-i însorită
şi-n cer de pirită cântecu-i răsună:
prinde-a ei cunună, că-i neţărmurită...! 

Orga-n seară sună, steaua se mărită,
rochia-i ferită de-ochi de-aur din lună,
Olt de lăcrămioare perle-aprinde-n zâne,
grele raze-n grâne, raiuri-guri-de-floare...!
7 martie 1963 / 30 noiembrie 2013.