În pârâul clopoţind peştera-mi, Doamne,
e-o droaie de pietre-mpurpurate –
toate inimile mele anterioare :
pârâul le scaldă mereu, le murmură-n lamură,
le ţine la răcoare constantă,
să nu se-aprindă iarăşi, să nu le mai simt înrăzărirea
când le-ating cu mâna, cu piciorul, 
cu privirea ... 

De s-ar mai înfierbânta 
şi-ar bate toate, deodată, Doamne,
peştera-mi, de-atâta viaţă, s-ar prăbuşi,
chiar muntele mi-ar lua-o din loc ... !
9 Prier 1992 / 6 Gerar 1997.