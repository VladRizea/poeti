Mă doare sufletul acestui crin,
mă gâdilă neuronii acestei gladiole,
multiplicată lumină, xeroxat curcubeu,
pe coala femurului tău ... !
În această instanţă pavoazată,
steaua cu scufiţă roşie
îngăduie sabia deasupra capului,
cătuşele, cartuşele, mănuşile,
ziarele scorţoase, păduroase, pietroase,
samovarele ceţoase, slinoase, greţoase,
până la ruperea spiralei dezoxiribonucleice,
doar la câţiva ani-lumină de centrul alb ...
Vulpile-ţi sar prin istorii aurii,
din ţesătura de ape a cerului primordial,
pregătită ca eşarfă de mire :
da, sunt şi eu rudă cu Tine, Soră
a Soarelui, Spumă a Laptelui,
chiar dacă paleoliticii aceştia,
mai fecundează argila din maluri, lângă peşteră,
chiar dacă mai sunt în holocen,
chiar dacă mai mângâie tuberculii, ouă de râu,
ouă-cranii-de-zeu-moş, ouă-Soaremoş... !
6 Prier 1992 / 5 Gerar 1997.