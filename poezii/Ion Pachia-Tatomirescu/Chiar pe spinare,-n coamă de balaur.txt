Sunt rupt din soare, sevele din humă
se-nvârtejesc în trupu-mi, soma-sema,
Pământul-Mumă, Tatăl-Cer – port stema,
dar haina albă mi-e : la Samoş, du-mă...!

Avem de stea miros pe cât suntem a
vremelnicì nou chip de lapte-n spumă :
şi-asmute-asupră-ne, cu drept de mumă,
Baba-cu-Brâu-de-Lână, anatema...!

Cunoaştere-absolută,-ntâia nuntă,
la Sora-Soarelui, exodul de-aur,
a făuri-s chemat, lume măruntă...!

Eu – ca Salumoş – îţi aduc sfânt laur
sădit în rana ţăpilor – cea cruntă –
chiar pe spinare,-n coamă de balaur...!