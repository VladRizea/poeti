Lecturez un craniu, colonizez un fulg,
spânzur o stea, scot limba canină,
traduc uraganul, transform visul de vară
într-un cal, neftinesc visul de iarnă
într-un corb, mai scriu
şi somonul din somnul ochiului tău ...
Dar de sub pleoapa arcului din care ţâşneşte
cogaionica săgeată cu otravă de tisă,
buciumul iese şi bubuie, urlă din turlă : încep
să recunosc nemurirea cerului, aprob aripa
zeiţei-gaie, certific steaua polară, în memoria
cizmelor de rechini ţopăind
sub voaluri-meduze,
pe betonul-terasă-de-val ... !
7 Prier 1992 / 5 Gerar 1997.