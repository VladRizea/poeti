La tâmple,-şi urcă-n zori cetatea jderii
şi piatra înfloreşte vârstei pragul
cu viorele-aprinse lângă steagul
de la fântâna-nrăzărind puzderii...

De-acum, se pârguieşte-n sâni şi fragul
iar florile chemării urcă-n merii
dinspre lumina ninsă-n casa mierii,
dinspre cuvânt ce-mpădureşte magul...

Oglinda intră-n oblicele puste,
pe limbi de rug – omăt să nu le stingă,
că-s cerbii în vlăsii, flăcări auguste...

Spre rădăcini, fotonii iar să ningă
ziduri de lănci, la templul cu lăcuste,
la rană oarbă cu destine-n chingă...!