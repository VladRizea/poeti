Nunta-mi este pură, steaua-nrăzăreşte,
munţi-preoţi îmbracă hlamida cereşte,
So-Ares şi Utu mie-mi ţin cunună ;

doar Mireasa-Lumii genune-aureşte,
brazii cu albi vulturi în privelişti sună,
jurători-luceferi horesc lunca brună ;

jumătăţi îşi leagă-n aur jumătăţi,
partea vrea întregul, întregul e-n parte –
moartea-i este viaţa, viaţa-i este moarte,
balaur alb-roşu e-n egalităţi ;

curcubeie-toarte, bolta vrea să poarte...
Car-Mare de gânduri, torci imensităţi...!
Car-Mic-de-albăstrele, tu, ochiule, dă-ţi :
nufărul luminii fiinţa-mi împarte...!