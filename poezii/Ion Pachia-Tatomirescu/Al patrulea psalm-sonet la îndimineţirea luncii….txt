…de cobalt, în Dacia, Grădina lui Dumnezeu (:)
Valahia cea Mare, Asănească,
de la Egee la Pripet – mergi anul,
de care frică-avù şi Genghis-hanul,
v-o ţine-ascunsă şleahta mârlănească

de pseudo-istorici iubind banul,
ca adevăru-n veci să nu grăiască
dinspre celesta fire valahească,
la patrioţi tăindu-le elanul...

Vă-ntunecară rădăcina dacă,
şi Sarmizegetusa – ochiul lumii,
cetate-a Logosului şi prisacă

lui Dumnezeu, de dinaintea spumii...!
Şi Roma fu pelasgică, dar thracă,
din Cogaion trăgându-şi harta humii... 
25 Cuptor 1998 / 9 I 2002.