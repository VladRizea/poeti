– Mamă, ce caută-n casele noastre timpul
cu şerpii de fildeş,
cu viscolul crud, prin dragoste,
peste pietrele negre, înflorite ...?!?

	– ... când mai avem de străbătut
	atât ocean cu artere albastre,
când mai avem puii cerbilor
de purtat în soare,
când plutesc sub noi, asediate,
piramidele atâtor cranii ...?!?

– De ce ne îneacă şerpii de fildeş, mamă,
la răscrucea trupului,
la răscrucea fântânilor ...?!?
16 Făurar 1968.