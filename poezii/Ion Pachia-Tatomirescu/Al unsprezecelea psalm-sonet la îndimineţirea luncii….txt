…de cobalt, în Dacia, Grădina lui Dumnezeu / „Sarmis cântând ulcioare de Horez…“ (:)
Am iscălit şi luturi alb-codalbe
d-ulcioare cucuteniene,-n rate,
purtând mărgeane-n var de Ararate,
ca-n doruri noi izvoare să-mi însalbe ;

în flux-reflux de vise desrămate,
pe când albine-asediază nalbe,
cu mierea din cântări lucind în salbe,
încerc altoiul buzei lor sărate...!

Oare doreşti, tu, lutu-mi a-nţelege,
cât vie lacră-i pribegitei ape...?
Nici Fântânarul ziditor de lege

ulciorul gândului nu vrea să-mi crape :
că-i de Horez, ne-ncoronat, dar rege,
el, sorb de curcubeu Cereştii Groape...!
12 Prier 2002.