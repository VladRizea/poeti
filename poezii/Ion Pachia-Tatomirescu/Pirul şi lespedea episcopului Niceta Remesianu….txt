Printre valahele brânduşe-ale Zalmoxianismului,
cu petalele buzelor ca borangicul, nişte episcopi – 
din spaţiul antic-măreţei Dacii – propovăduiesc toate 
cărţile creştinate, spre a se naşte eliadescul concept 
                                          de „Creştinism Cosmic“…

În schimb, numai irepresibilul pir crescut între trandafirii 
de pe mormântul sfântului valah, Niceta Remesianu, 
împinge lespedea – pe care i s-a incizat textul caligrafic 
al celebrului său imn, „Laudă, Ţie, Doamne...“ – 
în clar-clocotitoarele ape-ale Dunării…,
Miercuri, 16 martie 2011 / Vineri, 8 noiembrie 2013.