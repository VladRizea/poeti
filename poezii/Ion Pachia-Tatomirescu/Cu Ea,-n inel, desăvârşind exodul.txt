Salumoş, crinul mi-este pur adaos
cât abureşte dava-n vremuri, burgul,
spre-a mărunţi genunea, prund la haos...!

Nunta-mi dintâi în ceruri, ochi-amurgul,
sobor de zbor, trei suliţe-am drept naos –
şi zece raze de-andezit, şi murgul...

Când Yangul-soare-ademeneşte Yinul,
pecetluind întregii Fiinţe modul,
e-o infinit de-adâncă apă-n plodul
blând, gordian, secundei nopţi – pelinul...

Nou Făt-Frumos, aprind în beznă crinul
şi-ntre oglinzi l-ascund spre-a trece rodul
la casa-mărului, unde închìnu-l
cu Ea,-n inel, desăvârşind exodul...!