-Tatăl nostru carele umbli tehui prin biblioteci
și te faci că asculți și te faci că-nțelegi
șarpele din mine se hrănește cu cărți
nimeni acum nu-l mai poate ucide.
Știu că emoțiile sunt mai reale decât aceste pagini
ce ziua și noaptea mușcă din mine
și știu că sunt singur pierdut că femeile mor
așteptându-mă prin spitale
știu pe de rost aureolele țărmul merii-nfloriți
știu știu. Dar nu mai pot să aleg.