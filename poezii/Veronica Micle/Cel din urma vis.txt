O visul meu cel mai slavit,
Frumos si cel din urma,
Asa cum dulce te-ai ivit
Te stinge si te curma.

Caci e demult de cand am pus
Inimii mele paza,
Si-i mult mai mult de cand i-am spus
Iubirii sa nu creaza.

Si prea tarziu sa mai aprind
Azi dragostei faclie,
Si-n mintea mea sa mai cuprind
O dulce nebunie.



Destul c-o clipa l-am iubit,
Si-o clipa i-am dus dorul,
Te stinge vis cum te-ai ivit
Stingandu-mi si amorul.