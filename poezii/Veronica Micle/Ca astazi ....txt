Ca astazi nu mai sunt stapana
Pe mine, pe sufletul meu,
numai c-o strangere de mana
indeajuns ti-am spus-o eu.

Si ca o slaba jucarie
Sunt astazi inaintea ta,
privirea mea ti-ar spunea-o tie
in ochii mei de vei cata.

Si c-a mea singura dorinta
E roaba ca sa-ti fiu in veci,
ti-o spune 'ntreaga mea fiinta
cand tu pe langa mine treci.

Insa tu treci cum trece-o raza
Din soare, pe un biet pribeag, -
Ce-i pasa ei ca-l lumineaza ...
Ce-ti pasa tie ca-mi esti drag!