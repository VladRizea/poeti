Ce n-ar da un mort in groapa pentr-un rasarit de luna!
Ai zis tu, si eu atuncea, cand pe-a dorului aripe
Dusi de-al iubirei farmec, - privind cerul impreuna -
Noi visam eternitate in durata unei clipe.

Ce n-ar da un mort din groapa pentru-o jerbie de raza
Ce din luna se coboara si pamantul il atinge;
Sa mai simta inca-o data fruntea ca i-o lumineaza
Si ca-n pieptul sau viata cu caldura sa rasfrange!

Sigur, noi credeam ca dansul ar schimba cu bucurie
A sa liniste eterna, pacea lui nestramutata
Pentr-o raza de la luna, pentr-o dulce nebunie,
Pentr-o clipa de iubire din viata de-alta-data.