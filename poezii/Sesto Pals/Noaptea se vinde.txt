Noaptea se vinde ușor,
Se cumpără ușor,
Nu-i nevoie să umbli special,
Plătești câteva ore și vine.

Cine te pune oare pe gânduri?
Ești, undeva, tu acela
Sau e o apă care curge prin tine
Această gândire?
Poți să răspunzi la aceasta tu însuți?
Sau poate răspunsul e dat.
Și nu-l poți citi.
Limba în care-i dat e străină.
Scrisul în care e scris ți-e necunoscut.
Cerneala lui e ciudată.
E sângele tău.
Scrisul e creierul tău.
Răspunsul ești tu.
Și nimic nu-i mai străin de tine
Ca tu însuți.