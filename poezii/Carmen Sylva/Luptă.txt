Dacă sunt poet și eu,
E c-am biruit în luptă
Cu oștiri întregi de demoni,
Cu puteri, vai, și ale lumii
Și ale sufletului meu.

Ale focului văpăi
Arseră ale mele gene
Și de sânge eu sunt cruntă
Și albă și de spuma mării
Și strivită de oamenii răi.

Moartea-n crâncenul război,
Vai, îmi fuse-așa aproape.
Iar în ochii mei ce arde
Și ce fulger așa jalnic:
Asta n-o înțelegeți voi!

traducere George Coșbuc