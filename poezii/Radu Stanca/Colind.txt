Vifleim din zare nouă
Pâinea noastră dă-ne-o nouă,
Velerim stropit cu cer
Pentru albul Lerui Ler…

Clopotele să te bată
— O, ce veste minunată —
Că din staul, curcubeu,
Iar scâncește Dumnezeu…

Poartă-n margini să se dea
Că le-așteaptă logostea,
Prunc din scutece moi
Și colindă pentru oi…

— Colo-n sus și mai în sus
Sufletul întreabă dus,
Ziurel de zi să zică
Pentru palma asta mică

Pentru fruntea asta nouă,
Velerim stropit cu rouă
Și colindă frântă-n două,
Pâinea noastră dă-ne-o nouă…

———————————————————————————————
sursa: @versurisubfloridetei