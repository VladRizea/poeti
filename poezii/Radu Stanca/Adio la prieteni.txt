 Fac reverența cuvenităȘi mă retrag din adunare.O altă umbră mă invită.Stimate umbre, salutare!Nu încercați la despărțireSă-ncrucișați cu mine spada.De-acum las totu-n părăsire, De-acum am rupt-o cu balada.Rămâneți, cum sunteți, la meseȘi nu vă pierdeți dispoziția.Nici unuia că plec nu-i peseNu-mi luați în seamă dispariția.Eu merg acum în altă parte, La alt banchet, unde-i mai bine,Mă duc la chef cu doamna moarte.Acolo se petrece bine.Acolo se servesc bucateCa-n altă parte nicăierea.Tăceri de foc nenumărate.Grimase ce-nspăimântă firea.Iar la sfărșit amfitrioana,Ea însăși îți servește vinulCare-ți deschide larg Nirvana.Care-ți alină-n chinuri, chinul.Deci, reverența obișnuităȘi mă retrag din adunare!O altă umbră mă invită.Stimate umbre, salutare!