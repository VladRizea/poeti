Si simteam sufletul tau curat si trist
Cum simti luna care pluteste tacuta
Dupa perdelele trase.
Si simteam sufletul tau sarman si sfios,
Ca un cersetor, cu mana-ntinsa-n fata portii,
Neindraznind sa bata si sa intre,
Si simteam sufletul tau plapand si umil
Ca o lacrima ce nu cuteaza a trece pragul pleoapelor,
Si simteam sufletul tau strans si umezit de durere
Ca o batista in mana in care picura lacrimi,
Iar astazi, cand sufletul meu vrea sa se piarda in noapte,
Doar amintirea ta il tine
Cu nevazute degete de fantasma.