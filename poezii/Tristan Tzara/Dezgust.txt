Aici sînt țărmi de mare moartă
Poduri de smoală, nori de piatră
Aici zarea e deșartă de vapoare
Apele de alge de balene de coralii*
Și mă doare mă doare ca țipătul de sirene

Pe dealuri galbene
Mișună atâtea soiuri de animale
În băltoace verzi
În uzina părăsită cu năluci de fum
Suflet plin de boală
Nu vrei să te pierzi?

Povârnișele de lut
Au băut zăpada multor ierni
Și eu vreau să te sărut să te sărut
Cu dezmierdări de vierme.