Soră de caritate ești bună și te rogi la icoană
Spune pentru mine o rugăciune
E rău să fii bolnav și e toamnă
Îngrijește-mă bine pentru că iubita care vine la spital

Cu prăjituri și vorbe bune, mă așteaptă
Și-a pregătit pentru mine flori acasă, pe masă
O, sînt slab și sînt Isus
Inima se ridică sus, și citesc o carte înțeleaptă.


Soră de caritate,
Iubita pe care o vezi și care e atât de frumoasă, mi-a spus
Că ești bună și că o să te cheme la noi acasă
Eu o să cânt la pian, o să citesc poezii și o să-ți spun să mai vii

Sînt sărac(e-adevărat!) și tac pentru că doctorul nu-mi dă voie să vorbesc
Dar când o să mă însănătoșesc, o să-ți dau flori și o să te iubesc*

(Nu-i așa că mă asculți.) Sînt creștinul ortodox
Stau în pat și mă întreb dacă afară e timp frumos
Durerea mea e așezată în rânduri
Despărțite în imagini ce-or să fie și în gânduri
Noaptea asta dacă o să fie tot ca ieri
O să plâng încet în pernă, și o să mor poate, și o să am dureri
O nocturnă se termină în natură ca o pasăre cântând
Și Hamlet din sufletul meu tremură că-i frig și vânt.


* ...o să-ți trimit flori și o să te iubesc până ce o să mori(Var.)