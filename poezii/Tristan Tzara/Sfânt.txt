formație marină stâncoasă arborescentă asceză
multiplicarea memoriei mele în chitările vibrațiilor memoria mea
camforul clovnul antilopa gnu a face ghirlande din roțile de angrenaj
îngerul se lichefiază într-un medicament și disonanțe
urcă-te pe paratrăsnet a deveni pantere corăbii angrenaje curcubeu ce le aspiră
sunetele toate sunetele și sunetele imperceptibile și toate sunetele se coagulează
draga mea dacă te simți rău e din cauza sunetelor ar trebui să înghiți o pastilă

concentrare interioară pocnetul cuvintelor care izbucnesc trosnind șocurile electrice ale peștilor-cuțit apa care se deșiră când caii traversează împerecherile lacustre
toate dulapurile pocnesc
războiul
acolo
o noul-născut care e transformat în piatră de granit care se face prea dură prea grea pentru mama sa cântecul litotomistului zdrobește piatra din vezica urinară el introduce acolo flori de liliac și ziare

tăcere floare a sulfului
febră tifoidă tăcere
inima orologiu microbi nisip mătrăgună
cu vântul tu îl agiți ca torța mercurului către nord
șopârlele de gazon au putrezit o somnul meu a prinde muștele cameleon astronomic
o somnul meu de anilină și zoologie
capul tău secționat ar putea să fluiere culori frumoase
inițial chimica grădină de noapte a pus comenzile ambasadorului
lumina curată circulară înverzită în inimile icoanelor
când tu pășești pe apă peștii multicolori se compun în jurul picioarelor ca floarea
razele solare ale nașterii oniromancierul în inima borealului
marea lumânare din puț fructele ouăle și jonglerii se aliniază în nopțile noastre în jurul unui soare gelatinos pentru lumina noastră care este o boală



Traducerea: Yigru Zeltil