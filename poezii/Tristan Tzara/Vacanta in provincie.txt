Pe cer pasarile nemiscate
Ca urmele ce lasa mustele
Stau de vorba servitori in pragul grajdului
Si-au inflorit pe carare ramasitele dobitoacelor
Trece pe strada domnul in negru cu fetita
Bucuria cersetorilor la inserare
Dar am acasa un Polichinelle cu clopotei
Sa-mi distreze intristarea cand ma-nseli
Sufletul meu e un zidar care se intoarce de la lucru
Amintire cu miros de farmacie curata
Spune-mi, servitoare batrana, ce era odata ca niciodata,
Si tu verisoara cheama-mi atentia cand o sa cante cucul
Sa ne coboram in rapa
Care-i Dumnezeu cand casca
Sa ne oglindim in lacul
Cu matasuri verzi de broasca
Sa fim saraci la intoarcere
Si sa batem la usa strainului
Cu ciocul pasarilor in coaja de primaveri
Sau sa nu mai mergem nicaieri
Doliu alb la fecioara vecinului.