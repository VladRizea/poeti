1
cântul unui dadaist
care-avea dada de dor
istovea al său motor
care-avea dada de dor

ascensoru-urca un rege
liber greu lin ca fantoma
brațul drept i-l rupse-n lege
l-a trimis papei la roma

astea fiindcă se-nțelege
amintitul ascensor
nu avea dada de dor

mâncați caramea
spălați-vă mintea șchioapătă
dada
dada
beți apă.

2

cântul unui dadaist
nici prea vesel nici prea trist
ce iubea o biciclistă
nici prea veselă nici tristă

dar soțul de noul an
știa tot și într-o criză
le-a trimis la vatican
trupurile-n trei valize

nici amant
nici ciclistă
nu mai fură
cu-o figură
nici prea veselă nici tristă
mâncați creieri buni cu ceapă
spălați-vă soldatu-n cișmea
dada
dada
beți apă

3

cântul unui dadaist
ce era dada de dor
ce era deci dadaist
ca toți dadaii de dor

un șarpe purta eșarpe
el închise brusc supapa
și-n eșarpe-n piei de șarpe
merse-a-mbrățișa pe papa

e mișcător
burtă-n flori
nu mai fu-n dada cu dor
beți apă de la rândunel
spălați-vă-acadelele-n cișmea
dada
dada
mâncați vițel

traducere de Tașcu Gheorghiu