Casă în construcţie cu ramuri uscate, ca păianjenii, în scheleÎnalţă-te în ceruri cu seninătatePână când norii ţi-or sluji de perdeleŞi stelele: mulţămirea lămpilor pe balcoane înserate.Între doi castani împovăraţi ca oamenii ce ies din spitalCrescu cimitirul ovreiesc - din bolovani;La marginea oraşului, pe dealMormintele ca viermii se târăsc.Docarul galben ne aşteaptă în faţa găriiÎn mine se rup trestii cu foşnet de hârtieVreau să mă sfârşesc încet de-a lungul ţăriiŞi să-mi ezite sufletul ca dansatorul pe frânghie.Rătăcesc prin pădureCerşetori ţigani cu barbă de cenuşăCă ţi-e frică dacă-i întâlneştiCând îşi freacă soarele pleoapa pe poteci.Călare o să mergem zile întregiO să poposim în hanurile sure,Acolo legi multe prietenii,Te culci noaptea cu fata hangiului.Sub nuci - pe unde trece vântul greu ca o grădină de fântâniO să jucăm şahCa doi farmacişti bătrâniŞi soră-mea o să citească gazetele în hamac…Ne-om dezbrăca pe deal în pielea goalăSă se scandalizeze preotul, să se bucure fetele,Vom umbla ca agricultorii cu pălării mari de paieO să facem baie lângă roata moriiSă ne întindem la soare fără sfialăŞi-or să ne fure hainele şi-o să ne latre câinele…