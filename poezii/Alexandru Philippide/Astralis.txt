Oglinzi ! adanci firide fara fund, 
In voi statui de stafii se ascund ! 
Pe apa voastra cu fiori de stanca 
Un zbor de vechi priviri pluteste inca 
Si-alunecand din gol, in voi coboara 
Naluca vremii de odinioara.

— 
Pe drumuri care vin din 
Nicaieri,
Din toamna primaverilor de ieri, 
O, vested vis, te-ntoarce mai curand 
Doboara-n mine viata, simt si gand, 
Si potoleste-mi sufletul flamand.

Prin lumi de nouri vom calatori ! 
Vazduh mai nou din noi va inflori. 
La capataiul cerului o stea inmugurita pentru noi va sta, 
Din raze limpezi sa ne faca drum in lumea unde negurile iernii 
Cladesc albastre manastiri de scrum in care luna toaca de vecernii. 



C-un crin la carma, altul la catarg, 
O luntre alba sa ne duca-n larg.
in haina lor de gheata cristalina 
Sa salte-n aer albe baiadere. 
Si cerul sa ne fie-o cupa plina 
Cu picaturi albastre de tacere.

Deasupra noastra vantul isi coboara 
Din zari in zari aripa lui tacuta, — 
Si-atunci nemarginirea se-nfioara 
Ca o enorma harfa nevazuta.

Si-acum — oglinzi adanci ! mari ochi pustii, 
De sub pleoapa serilor tarzii, 
Strapungeti cu privire de cristal 
Pe totdeauna visul meu astral !

Stravechiul vis, carunt si obosit. 
La tarmul vostru n-a mai poposit. 
Si-n voi, adanci firide fara fund, 
Pe veci statui de stafii se ascund.