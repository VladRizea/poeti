Din craniu mi-au lasat doar o fasie, 
Un ciob ca sa-mi serveasca de suport ; 
Si-acum, zbarcit si puhav, pe tipsie, 
Stau la hotarul dintre viu si mort.

Cu vinisoare fine ma legara 
De-o inima de guma, de bronhii de otel. 
Un sange care nu-i al meu strecoara 
In mine-o existenta fara tel.

Aud fara ureche si vad fara privire, 
Asa cum simti in bratul absent un puls batand, 
Traiesc in mine insumi ca pura amintire. 
Fiinta mea e numai memorie si gand.

Atatea miliarde de celule 
Sunt vii degeaba, isca in zadar 
Dorinte si vointe, porunci pe care nu le indeplineste nici un madular.

Sunt impanzit cu sarme si cu ace. 
Electrice imbolduri ma bantuie mereu 


Cu-aceste mestesuguri subtile, orice-ati face, 
Tot nu puteti pricepe ce-i in adancul meu.

Veti aduna desigur un vraf si inc-un vraf 
De foi lucioase, pline de linii negre, care 
Tot urca si coboara, dar nu veti fi in stare 
Din mine sa desprindeti macar o cugetare

Cu simplul vostru encefalograf.

Ce spun acele linii cine stie ? 
Voi numai de la mine puteti afla, dar cum, 
Cand intre voi si mine nu este nici un drum 
Si gandul meu e mut pe vesnicie ?

Un scris din care nimeni nimic nu intelege, 
Din care doar atata puteti alege 
Ca nu exist, faptura sibilina, 
La pragul dintre viata si masina.

Atata numai ? 
Prea putin. 
Mai este 
Pana s-aveti din miezul meu vreo veste.
V-ar trebui o noua nascocire,

in asa fel ca, fara mijlocire,
De-a dreptul sa se-atinga gandire cu gandire,
Iar eu sa pot in voie sa cutreier
O omenire toata numai creier.
Dar pan-atunci, misteruos si mut, 
Raman un exilat in absolut.