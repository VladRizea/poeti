Pe cai mărunţi
urcă zilele-n munţi
pe şei de piatră femei transparente
de dragoste -
pe ele mâna coboară
luminişuri de lumină
pe cupola scripturilor din Peri
la Apşa să se întoarcă voievozii
să-şi caute opincile de fier
plâng femeile transparente -
la Apşa leagănul
prins la grindă cu timpul grăieşte

săbiile izvoarelor latine
ascultaţi-le-n păduri
vin voievozii în opinci
vin cu mii de ţintirime
peste Iza
munţi biserici şi mulţime.