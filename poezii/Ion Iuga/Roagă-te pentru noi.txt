Roagă-te pentru noi
învie tulpinile noastre
uitate simbrie unui trup rătăcit
și fă-le gând
fă-le flacăra 
pierderii ascunsă în noi

roagă-te și pogoară
un clopot cât inima omului —
lasă-l în fiecare
până vei auzi rugăciunea
și cărarea va lumina roua privirii

roagă-te pentru noi
înrăiții prin noroaie —
fără putere n-ajungem în fața altarului
ne pierdem ființa în umbrele nopții

roagă-te pentru noi!…

————————————————————————
sursa:@versurisubfloridetei