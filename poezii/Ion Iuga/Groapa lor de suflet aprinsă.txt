Am scăpat o zi şi mi-am întâlnit părinţii
groapa lor de suflet aprinsă
cerul de pânză
cu oasele lor sfărâmate de stele

am scăpat două zile
şi-am cunoscut averea bunicului -
grâul din blid roşu n-a învăţat să moară
pe banul de-argint în lăcaşul inimii

după alte zile de lucru mi-am găsit numele
sigiliu pe-o piatră de cetate
(istoricii-i zic piatră de hotar)

n-am săpat mai adânc
mi-e teamă
să nu mă cuprindă clopotul
şi turla de jos.