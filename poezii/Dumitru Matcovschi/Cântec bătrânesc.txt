Și-am crescut un biet stejar
lângă-o apă de hotar,
și-am trecut din mâini în mâini
de-am slujit pe mulți stăpâni.
Am slujit stăpân bogat 
mi-a fost slujba chin curat.
Am slujit stăpân străin 
și slujba mi-a fost pelin.
Cel bogat că e bogat
ramurile mi-a tăiat,
mi le-a rupt, mi le-a ciuntit,
vergi din ele-a pregătit.
Cel străin, că e străin,
m-a săpat la rădăcini
Și cum m-a săpat, mi-a spus
că n-o să mai cresc în sus.
Noroc că mă știu stejar
și-am crescut din mine iar:
alte rădăcini am prins,
ramuri dese am întins.