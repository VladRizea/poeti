Mai regină decât floarea, 
doar femeia poate fi.
Mai adâncă decât marea 
doar femeia poate fi.

Mai înaltă ca destinul, 
doar femeia poate fi. 
Mai amară ca pelinul, 
doar femeia poate fi.

Mai frumoasă decât viața,
doar femeia poate fi. 
Mai deșteaptă ca povața, 
doar femeia poate fi.

Mai cuminte ca poemul, 
doar femeia poate fi. 
Mai cumplită ca blestemul, 
doar femeia poate fi.

Mai aproape decât dorul, 
doar femeia poate fi. 
Mai de șoaptă ca izvorul, 
doar femeia poate fi.

Mai de taină ca misterul, 
doar femeia poate fi. 
Și mai tare decât fierul, 
doar femeia poate fi.

Mai înaltă ca povața,
doar femeia poate fi.
Și mai scumpă decât viața, 
doar femeia poate fi.
————————————————————
* din culegerea de poezii alese „Crucea”, editura Concernul Presa, Chișinău, 1999;