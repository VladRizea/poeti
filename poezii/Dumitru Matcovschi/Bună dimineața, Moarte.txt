Eu tresar, eu mai tresar:
bate ora, bate clipa.
Un Luceafăr solitar
și un huhurez ce țipă.
Eu tresar, eu mai tresar.
Eu respir, eu mai respir:
vorbele îngân, greoaie,
Omenirea cimitir.
Latră-n ploaie o potaie.
Eu respir, eu mai respir.
Eu mai sunt, eu încă sunt.
Singur în singurătate,
de păcate mă ascund
și mă nărui în păcate.
Eu mai sunt, eu încă sunt.
Eu te strig (auzi?) te strig.
Generos, Bătrânul Marte
plouă stele: pic-pic-pic,
plouă-n pagina de carte.
Eu te strig (auzi?) te strig.
Eu trăiesc, eu mai trăiesc,
sunt aici și sunt departe,
cresc din viață și descresc:
bună dimineața, Moarte!
Eu trăiesc, eu mai trăiesc!
Și mucoasa lumânare
sfârâind seul și-l arde.