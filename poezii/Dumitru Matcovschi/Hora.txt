Inima ta, inima mea bate în piatră,
Piatra-i de prag, pragu-i de dor, doru-i de vatră.
Inima ta, inima mea bate-ntr-o floare,
Floarea-i de grai, graiul de plai, plaiul de soare.

Dragu-mi-i drag codrul de brad, tânăr şi verde,
Câte poteci, tot să le treci, nu te vei pierde,
Dragu-mi-i drag codrul de tei, cel cu poiene,
Câte cărări, câte-nserari, câte Ilene!

Inima ta, inima mea bate în lună,
Luna-i un corn, cornu-i domnesc, sună-răsună,
Inima ta, inima bate în clipă,
Clipa-i de stea, ah, de-aş avea înc-o aripă.

Dragu-mi-i drag calul cel pag, cel singuratic,
L-am îmblânzit şi l-am hrănit, ah, cu jăratic,
Dragu-mi-i drag ramul de fag, sfânt ce doineşte,
Versul bărbat, dulce cântat, moldoveneşte!

Inima ta, inima bate în rouă,
E de argint, de mărgărint ziua cea noua,
Inima ta, inima mea bate-n scânteie,
M-a rătăcit, m-a prăpădit, ah, o femeie!