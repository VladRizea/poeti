Apa Nistrului cea mare,
apa Nistrului.
Curge tulbure la vale,
apa Nistrului.
Tulbure și zbuciumată,
apa Nistrului.
Zbuciumată, pelinată,
apa Nistrului.
Era limpede ca roua,
apa Nistrului.
Bea din ea toată Moldova,
apa Nistrului.
Pasărea oprea din zboru,
apa Nistrului.
Se scaldă în ea odoru,
apa Nistrului.
Curge tulbure și-n valuri,
apa Nistrului.
Printre cele două maluri,
apa Nistrului.
Și mai curge printre stele,
apa Nistrului.
Tot cu lacrimile mele,
apa Nistrului.
Nistrule, pe malul tău
iarbă crește și dudău.
Nistrule, tu nu mai ești
râul casei părintești.