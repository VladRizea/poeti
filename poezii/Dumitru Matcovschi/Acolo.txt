Acolo. Dar unde? Acolo.
În ploaie. În vânt. În stihie.
În freamăt. În larmăt. În geamăt.
În grea veșnicie.
Acolo. Dar unde? Acolo.
În crivăț. În noapte adâncă.
În patimă crucială.
În vârf de stâncă.
Acolo. Dar unde? Acolo?
În parte, în carte, în soarte.
În vălmășeala morală.
Aproape-departe.
Acolo. Dar unde? Acolo.
În zodie. În juruință.
Să ardem. În flăcări. Să ardem!
Spre biruință.
Acolo. Dar unde? Acolo.