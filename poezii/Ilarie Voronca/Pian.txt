Sângele a bătut ore în trecut,
Plopii se ţin de mână proverbial,
Ploaie elegantă în caiet englezesc,
Până în gând anotimpul e de metal
Orice pasăre un afiş ceresc.

Cât de scump calendar compartiment
În tub câmpul răguşit magistral
Trenul politicos a jucat fotbal
Aici oraşul s-a deschis ca un porte-cigarettes.

Pe trotuar târziu becuri îşi fac de cap
Magnetic podul peste case înnodat
Îngeri trec prin reumatism colorat
Cheamă glasul în moloz VA URMA.