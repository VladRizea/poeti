O femeie a cărei siluetă
Seamănă cu aceea a corpului tău
Cânta la vioară cu o mână secretă
În camera unde adorm.

Nu-i văd chipul
Ea cântă cu spatele spre mine
Un cântec teribil, un cântec de înger
Și camera are ceva de mormânt.

Respirația mea e tăiată de spaimă
Ah! Numai să nu fii tu
Și implor femeia „Nu-ți întoarce fața”
Arcușul tremură între degetele ei.

Numele tale dulci urcă spre buzele mele
Acele pe care numai eu le cunosc. Dar trebuie
Să refuzi a le spune în visul acesta
Unde se ascunde lupul cu un nume fals.

Astfel femeia se ține în umbră
Cu vioara ei fatală
Și evit cuvintele, numerele
Care ar putea să evoce numele tău.

Ah! Toate țipetele sufletului meu
Trebuie să-mi moară între dinți
Nu voi chema niciodată pe această femeie
Care seamănă cu tine pe care te iubesc atâta.