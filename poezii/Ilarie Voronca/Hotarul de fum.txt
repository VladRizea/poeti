Auz și văz. Ochi plini de constelații,
Și norii străvezii pe frunți, pe voce.
Columne de cenușă să evoce
Prieteni dispăruți. Și-atâția alții.

Arbori de fum. Prund. Călătoare roce
Miresme fugitive. Zvon. Migrații
Planete-aduse-n sare cu-necații
Păunii răsuciți în mări și-n orge.

E-adevărat? Extaz să te salut
Târăm al liniștii. Copac și flaut
Vânt ars. Și-obrazul tău - un vas de lut -

Să-mi stingă setea-n aminitre-l caut.
Glii: păsări veșnice sub cer. De mult
Aici. Cu fața mea spre voi. Vă laud.