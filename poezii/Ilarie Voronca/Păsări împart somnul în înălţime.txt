Codrul în odăjdii de amurg se arată
frunţile ca lemnele putrezite luminează
pahare stelele pe masa cerului curată
amforă glasul precum mările se înspumează

sună clopotele cireşilor în privire,
sub formă de cascade izbucnesc nopţile,
ca buruienile şoaptele sunt plivite,
sufletul ca un ornic îşi întoarce roţile

ce amazoană inima pe şesul pieptului
prin deşertul ceasului cenuşa vrăbiilor
buciumul urcă în suvenir răcoarea brădetului
mulgi laptele ecoului în şiparul văilor

toamna îşi încearcă flautul în vegetale
conturnul norilor lasă în minut semne
ca lupoaice umbrele se târăsc în metale
de mărăcinele singurătăţii ochiul tău se teme