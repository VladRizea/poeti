Lasă-mă să-ți spun acum
despre femeia fără degete:
A venit într-o seară,
pe când lipeam cearceaful de ferestre,
ca să fac baia de seară.
Eram gol până-n deget
și ea era femeia oarbă și fără niciun deget
în deget.
Când m-a pipăit gol, s-a speriat
și mi-a spus să-i pun mâna pe sân să-mi confirme;
când mi-am agățat degetul de sfârcul ei alb
mi l-a furat în ventricul
și a dispărut cum a venit.
Și la prietenul meu din camera vecină,
și la vecinul prietenului meu din camera vecină,
tot câte un deget.
Clădirea fără deget este porecla clădirii noastre.

Aceasta-i povestea femeii care n-avea niciun deget.