prin grădina templului Yudaho
nebănuit ca pumnalele-ntoarse
se plimba
printre puzderii, scoici și cireși
înțeleptul în alb Kimono
lângă lacul cu florile arse

neasemuit de frumoasă soția
neînvinsului vreodată samurai
născu
pătrate albe-și luminau hârtia
și-atât de verde iaz în cești de ceai

la destrămări de cețuri - Fugyiama
ciudata prăbușire a lunii

mare sau ploi nesfârșite
și pretutindeni

această ocazie a Timpului
această întâmplare a Spațiului
și acest calmant al Acțiunii