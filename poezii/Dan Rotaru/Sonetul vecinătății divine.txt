Să-mi spui ce post la zei să-ți dau eu ție,
că doar în cer știi bine să slujești:
la Dumnezeu te-nchini când mă iubești,
și-n capul mese-i ești, la-mpărăție!

Stai, să nu pleci, că iarna mai așteaptă,
de strâns mai sunt și-acum, prin câmp, zăpezi,
de șchioapătă, prefă-te că n-o vezi,
și fi-mi iubita cea mai înțeleaptă!

Retrage-te în mine iar, dar rar,
bifează-mi nopțile în calendar,
că zilele degeaba le trăiești,

atâta timp cât poți să mă iubești
decât arareori, în an impar,
când doar cu Dumnezeu te mărginești!