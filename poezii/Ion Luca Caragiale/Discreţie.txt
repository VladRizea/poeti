Nu vreau să ştii că te iubesc
Voi suferi tăcut, discret –
Cochetele dispreţuiesc
Pe-un franc poet !

Da-n veci închipuirea ta
Din sufletul meu n-o să moară,
Şi niminui n-oi arăta
A mea comoară!

Căci te iubesc, deşi nu-ţi spun:
Nu! n-ai s-o afli niciodată ...
Şi arz de dorul tău nebun,
Mult adorată.

Dar tac, nu-ţi spun că te iubesc :
Ştiu bine că pe-un franc poet
Cochetele-l dispreţuiesc ...
Tac – sunt discret !