AMIAZĂ ''Maură''


În aer e lene… Amiază de vară.
Pâcla greoaie de plină Sahară.
Ca tigru-ntre două tigrese rivale, 
Ce scuipă de turbă și sânge și bale,

Ahmet stă-ntre două geloase neveste:
Fatme - o minune, Biulbiul - o poveste!
Biulbiul este blonda, Fatme este brună;
O patimă oarbă și alta nebună
.
Ahmet simte bine ca fierbe în ele
O ură cumplită, o ură de-acele
Ce lasă din treacăt în neagra lor cale
Ruine și sânge și moarte și jale.

Sunt doua extreme, sunt doua-antiteze…
Pornirea vrajmase, el vrea s-o calmeze:
“Pe-Allah strălucitul! pe sântul profet!
Pe stele și lună! (răcnește Ahmet-

Ș-apucă hangerul), Fatme! un ciubuc!
Mergi!”“Nu vreau!!«Zic: du-te!!
“Stapâne… mă duc!”…Fatme se supune și pleacă fierbând, 
Cu zâmbet pe buze, cu blestem în gând…

Fatme e departe… Emirul Ahmet
Cu blonda Biulbiula vorbește-n secret!
În aer e lene… Amiază de vară…
E pâcla greoaie de plină Sahară.

Biulbiul doarme-acuma deplin liniștită.
Fatme se întoarce… Figura-i, palită
De focul ce-o arde, cu jale zâmbeste.
Ahmet ia ciubucul și tintă-o privește.

“… Nebuno - el zice - te-apropie bine:
Cât n-ai fost aicea vorbii tot de tine…”
“Știu… Doarme acuma potrivnica mea:
Stăpâne, vorbește-mi și mie de ea!”

Biulbiul doarme dusă… Emirul Ahmet
Cu bruna Fatmea vorbește-n secret…
Și bruna, la rându-i, de vorbă satulă, 
Adoarme alături cu blonda, Biulbiulă.

Emirul de vorbă și dânsu-i sătul –
De-o parte-i Fatmea, de alta-i Biulbiul.
Ca tigru-ntre două tigrese rivale
Ce dorm obosite, zdrobite de șale, 

Adoarme-ntre două domoale neveste:
Fatme - o minune, Biulbiul - o poveste…
… Și-n aer e lene… Amiază de vară…
E pâcla greoaie de plină Sahară! 

Adăugată de către-Radu Dan Alexandru