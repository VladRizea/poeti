Barometrul se tot lasă –
Vezi numa cum vremuieşte ...
Ş-apoi ? parcă mie-mi pasă ?
Încă un pocal ! – Noroc !
Să se lase cât pofteşte,
Că eu nu mă las de loc.

Şi de-i vorba de lăsate,
Apoi lasă-te pe mine !
Să se lase el cât poate,
Eu tot ştiu că l-am rămas :
Că, să nu dau de ruşine
Până-n pimniţă mă las !

La el consecvenţă nu e,
Că-z, cum vremea i s-arată,
Când se lasă, când se suie;
Pe când eu, mă rog frumos,
Dacă m-am lăsat odată,
Singur nu mă scol de jos!