Fals, malonest, venale, hidos eşti, cavalere!
    Prea bine ţi-au zis unii Coţcar Cotcarovici ;
    Figura ta, ce-nspira dezgust şi desplăcere,
    Impertininta, vila, tot palme parcă cere:
    Cum dracul fruntea-n lume cutezi să mai rădici?

    Vestitele-ţi scandaluri azi nu mai sunt mistere.
    De când, ca paraziţii, te-ai pripăşit p-aici,
    Nu vezi, când vrei prin lume şi tu ceva să zici,
    Cum fug toţi d-ale tale cuvinte deletere?

    în loc să-ţi vezi ruşinea, stigmatizat cum eşti,
    şi, dându-te căinţei, să plângi şi, de durere,
    Să-ţi dai în piept cu pumnul, ai cutezat, mizere
    P-o pată de nimica, să-njuri pe cei oneşti...

    Fals, malonest, venale, hidos eşti, cavalere!