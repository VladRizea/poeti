BOUL ȘI VIȚELUL

Un bou, ca toți boii puţin la simţire,
În zilele noastre de soart-ajutat...
Învaţă la şcoală cartea de cetire
Și ajunse boul un bou învăţat.

Mare lucru-n lume e şi-nvăţătura!
Ține loc de multe, chiar şi de talent...
Printr-o bună şcoală, rafinezi natura:
Din vițel poți scoate un bou eminent.

Nu încape vorbă, între animale,
Un așa specimen greu să mai găseşti
Să citească zilnic feluri de jurnale,
Rumegând atâtea știri politiceşti.

Astfel, eminentul, în curent cu toate,
Iată, pe nepotu-i tânăr l-a-ntâlnit:
"Unchiule, cum mergem?" — "Excelent, nepoate!
A mai grea problemă s-a şi resolvit".

Adăugată de către-Radu Dan Alexandru