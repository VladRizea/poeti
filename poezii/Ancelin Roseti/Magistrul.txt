Magistrul, înainte de a opri Orologiul, mi-a spus: 
"Priveşte-l! Castul şi culpa îi locuiesc deopotrivă citadela ― miezul fierbinte. În spatele său doarme o lume dezgolită care adulmecă din propria ei sevă greutatea marmurei.

Iată miracolul: tigve înnorate înţeleg obrazul jovial şi-a ciceronelui corpolenţă. Durerea din coşul pieptului este şi ea o dramă: dezvăluie viaţa lăuntrică ― năvodul în care singur te-ai prins. Maxilare de porţelan muşcă din voluptatea cărnii imprimându-i zvâcnirea atât de mult dorită ― 
istoria se repetă: răsuflarea e un pretext, 
bucuria o patimă..."

 ...Şi câte mai avea să-mi dezvăluie Magistrul,
dar a oprit Orologiul pentru cine ştie câtă vreme...!