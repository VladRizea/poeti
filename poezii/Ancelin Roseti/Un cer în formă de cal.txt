Umbra pământului sapă în ceruri:
 "Podoabele voastre se vor întuneca. Într-o bună zi veţi mărşălui de la fiu la tată şi de la tată la fiu. În osul vostru e scrisă toată istoria.
 Bucuraţi-vă!... văduva norocului cerşeşte în miez de noapte sub un cer în formă de cal; zoaiele universului stau cu spatele la voi ― o pedeapsă ca o sărbătoare.
 În braţele mâhnirii, zarul de fildeş vă arată mântuirea şi Chipul Omului De Încredere.
 Bucuraţi-vă...!"
Marea îşi continuă somnul, ameninţând după-amiaza zilei de mâine.
 ...Un înger lăsat de izbelişte se hârjoneşte pe limba mea.