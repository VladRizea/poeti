...la inceput iubirea de iubire
precum iubirea aburea in fire,
neliniste vibrand in elemente,
visand la bucuriile absente,
chemand impreunari, dorind a fire
la inceput ideea de iubire...

(...si noi ne-am cautat prin vremi de-a randul:
te banuiam , te-apropiam cu gandul,
te desenam recunoscandu-ti mersul
si-mpodobeam cu tine UNIVERSUL
fara de chipul tau in mine avandu-l
si noi ne-am cautat prin vremi de-a randul...)

...IUBIRE-i axul cerurilor toate
in mari nuntiri cu muzici peste poate,
un semn al ei si lumi cu lumi s-aduna:
idei danseaza, haurile tuna,
stele-n ghirlande leagana , se roate,
iubire-i axul cerurilor toate...