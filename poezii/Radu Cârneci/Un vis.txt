Moartea venea pe un cal alb frumoasă de o zvelteţe pură majestuoasă voaluri de cer îi fluturau sihastre şi păsări o-nsoțeau cu voci albastre într-o mireasmă din miresme scoasă:
Moartea venea pe un cal alb frumoasă.

(cine eşti tu de aer şi de lună
- de-mi sună somnul visele-mi răsună iar sângele îmi cade-n ierbi ca rouă -tu-mi răvăşeşti fiinţele-amândouă
şi spaimelor mă dai ca-ntr-o furtună cine eşti tu, de aer şi de lună?)
trecea aşa tăcută şi regină sorbind în ochi lumina din lumină ci n-a voit să mă privească-n faţă
- ardeam superb în firea mea de ceaţă şi-o muzică mă stăpânea divină -trecea aşa tăcută şi regină