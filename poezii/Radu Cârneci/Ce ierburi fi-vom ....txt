...privindu-te, eu uit ca mai existi,
se isca-n mine ceea ce tu esti:
un timp în care timpul creste bun
si fericite pajisti îl adun
iar ochii mei de bucurii par tristi:
privindu-te eu uit ca mai existi...

(...topiri de trup în arderea de tot,
vag desenate umbre care pot
ametitor învinge gand si dor,
seminte-n viul lung leganator
în sus, în jos, ametitor înot:
topiri de trup în arderea de tot...)

... ce ierburi fi-vom, ce pamant duios,
ce glezne saruta-vom luminos,
ce fiare îmblanzi-vom, ce azur
vom rasturna în chipul nostru pur
cand clopote vor bate-armonios
ce ierburi fi-vom, ce pamant duios!...