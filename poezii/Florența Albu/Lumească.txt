Alcool și vânt - albastru de tristețe  - 
ne zugrăvește toamna chip prelung,
pe zidurile lumii clătinate;
această judecată de apoi 
la care sunt chemate 
iubirile ne-ntregi.

Răspunde tu și dezvinovățește-te.
Șarpele mușcă amețit din trunchiul meu;
rămâne partea mea
vântul de sete,
rămâne focul viscolit, 
în săptămâna roșie a patimilor. 

Alcool și vânt. Se-aude pasărea
țipându-și dragostea
în ceasul ispășirii.

Vol. "Himera Nisipurilor", Editura Tineretului, 1969