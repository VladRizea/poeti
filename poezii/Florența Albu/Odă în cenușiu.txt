Când s-au pornit păsările să cânte, 
să triumfe, 
scrisei oda în cenușiuri mirifice 
adăugâdu-i, zbenghi purpuriu, 
slava de aer în gușa scatiului 
ca-ntr-un cimpoi!

Și era duminică. Veneau 
familiile în veci numeroase, ferice, 
pe drumul pădurii. Ah, plodul 
de aur, soarele-n ceață, 
să tot privești, să-ți tot închipui!

Fereastra aceeași – 
fărâmituri, păsărele.
Ochiu-n fereastra de sus cuprindea 
cenușiul, priveliștea…


Florența Albu – Poem în Utopia (Cartea Românească – 1983)