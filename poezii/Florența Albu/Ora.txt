Cine moare de vorbe – 
cine moare de vorbe prea vorbe?

Auzi – bate ora 
la marginea pământului cu apele – 
Petru se leapădă de vorbele sale 
și vorbele se leapădă de Isus.

Are să cânte cocoșul de trei ori 
în neant.
Și ne vom întoarce la micile 
noastre religii la palida noastră apocalipsă 
în care poezia sună 
trompeta supraviețuirii.


Florența Albu - Anno Domini (Cartea Românească – 1991)