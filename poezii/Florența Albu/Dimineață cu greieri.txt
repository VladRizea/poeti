Să mergem să semănăm greieri. 
Ogorul a fost arat cu unghia mică.
Ține pumnii: îi semănăm ca pe grâu. 
De fiecare fir de grâu - un greiere, 
de fiecare lan, un pogon de greieriș. 
Să mergem să semănăm greieri;
de fiecare stea un greier vorbăreț, 
să ne-nțelegem - stele, oameni - pământește.

Să mergem să semănăm greieri. 
Vai! Ce-ai făcut?
Ai vărsat toată traista cu greierese. 
La vară, nici să visăm n-au să ne lese!


Din volumul "Intrare în anotimp", Editura pentru literatură, 1964