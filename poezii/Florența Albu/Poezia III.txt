Dialogul de nebun 
cu el însuși.
În orașul acesta – acela 
poeții vorbesc singuri și umbrele lor desenează prăpăstii la cer.

…Te ating cu talpa 
cu sfiosul călcâi, pământule: 
greierii tăi și gângăniile – iarba 
și câte minuni! Și câtă pedeapsă!
Numai cu tine știu să vorbesc 
așezându-mi unele după altele 
tălpile degetele cuvintele.

Numai tu mai crezi poezia 
așezat mare și rumegând cu blândețe 
și îndurând Z
eu Zapis cu pielea tăbăcită 
de scrisuri de ștersuri.


Florența Albu - Anno Domini (Cartea Românească – 1991)