Nici o iubire nu vine
să colinde colinde.
Mai exiști? Coiful tău alb,
într-un nord carnaval,

mai răsari într-un nord carnaval,
tiugi de vânt, între coapse de vânt,
mască albă, râs alb
în rafale de vânt?

Ce sărbătoare, peste râs, peste plâns!

Mai colinzi de colinde,
draga mea fără chip,
mască albă, tăcuto, pe strada
fără capăt și fine,
Nord
fără capăt și fine?

...Și stă în răspântia albă
meștar olar
vinde blide,
vinde fețele noastre,
unicatele ars...