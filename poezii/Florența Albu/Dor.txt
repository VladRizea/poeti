Și vouă vă e dor câmpii 
și vouă 
vă ninge-n suflet și vă plouă 
și peste voi trec - șiruri 
cocorii și ciulinii, 
când sângeră-ntre vânturi, 
firave - gleznele luminii?

Și vouă vi-i a ducă pe drumurile toate, 
ca totuși să rămâneți mai înrădăcinate 
cu ierburi și salcâmi 
și cu hotare, 
numai în vis de toamnă călătoare?

Cin' ne-a însingurat fără iubire-n toamnă, 
cu-atât adânc de zare clopotind, 
cu-atâtea rădăcini legate de pământ?


Vol. "Intrare în anotimp", Editura pentru literatură, 1964