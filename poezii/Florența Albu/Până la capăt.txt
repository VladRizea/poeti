Frig. Noapte. Focul stă să-și dea duhul.
Prin oraș oamenii mor 
înainte  de vreme 
împodobiți cu flori de gheață.

Nimeni nu caută pe nimeni.
Telefoanele singurătății noastre 
unii cu alții 
mila creștinească de-aproapele…

Mâna îngheață pe creion.
Dar istoria se scrie 
cu stilul și arma 
se-nseamnă în carne vie!

Un pot mort prea tânăr 
scria „Arta insomniei”…
Scriu 
arta urletului de unul singur.


Florența Albu - Anno Domini (Cartea Românească – 1991)