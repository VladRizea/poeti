știam, 
se liniștea vântul
si luna trecea peste viile-n floare
storcându-le-n cupe
polenuri astrale.

Încet, adânc, tăcut
trecea luna
peste florile viei, 
peste inima mea
si-n pădurea salcâmilor
privighetori începeau
noaptea lor alba de cântec.

Toate erau frumoase si pline
si ochiul mare al morții
se uita din vârful lumii
la mine.

În jurul lui - dorinți, iubiri, 
privighetori si flori de vie, 
si ploi lunare, si visări
creșteau concentric, până sus -

dar răzbătea din toate ochiul, 
atât de calmul
ochi al morții.