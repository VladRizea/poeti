Demolăm.
Niciodată n-a sunat prăbușirea 
atât de mult cu un imn, 
ca în această vorbă - demolare,
niciodată scâșnetul dărâmării 
nu s-a armonizat atât,
acestui cântec ridicat cu schelele;
niciodată ruinele 
n-au dat acest sentiment optimist, 
de-ți vine să chiui, 
semețindu-ți fruntea în zare,

Niciodată n-a fost un cer
cu atâtea păsări
deasupra ruinelor.

Vol. "Intrare în anotimp", Editura pentru literatură, 1964