Râmă să fii voios să-ți cauți hrana 
într-un pământ indiferent 
să mori să te-nmulțești să nemurești 
totul fiind o chestiune 
de adaptare 
de sciziparitate.

Frumos e blând e traiul lor 
și spre folosul 
subpământenei societăți;
Laudă râvnei lor nevăzătoare 
spre binele subpământei societăți!

Râmă să fii 
înțelegând necesitatea de-a fi râmă 
în ordinea subpământeanei libertăți.


Florența Albu - Anno Domini (Cartea Românească – 1991)