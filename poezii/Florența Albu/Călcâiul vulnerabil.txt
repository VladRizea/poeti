Un ochi încenușat se duce 
și se-ntoarce 
din lume 
și îți povestește lumea – 
ce se-ntâmplă-acolo, ce se spune, 
ce lupte, ce victorii.

Strângi suma întâmplărilor 
de ieri, de mâine, azi – 
oricât se umflă, mai egalul!

O disperare mică, o viperă 
abia ieșind din ou, 
mușcă timid călcâiul vulnerabil, 
dar insuficientă, veșnic
insuficientă doza 
veninului.


Florența Albu – Poem în Utopia (Cartea Românească – 1983)