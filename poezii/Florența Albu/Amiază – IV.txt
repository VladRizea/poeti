Urât. Devreme.
Cărți de poezii.
Și joci șotronul cu metafora 
și joci pe aurul din râuri.

Te-ai și văzut 
cu site mari și site mici 
îngenuncheat în mâlul sfânt – 
ce alchimii la mâlul sfânt!

– de ce să nu?
– de ce să da?
Cartea se scrie cu pământ 
îți moi un deget în pământ 
îți umpli gura cu pământ 
și câteodată-i aur sfânt 
dar nu se știe pe pământ!



Florența Albu - Anno Domini (Cartea Românească – 1991)