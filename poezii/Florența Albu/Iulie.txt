Iulie. Pace pământului.
Pace apelor. Pace ierbii
si bălăriei. Nesomnul meu
cu o cicoare in zori.

Puțina omenire a satelor
trecând peste matca secata, 
peste viiturile vremii.
Singurătatea lor, singurătatea
mea in poezie.
Urca fata morgana, strălucita
capcana. Târziu din toate părțile.

Noi vom muri aici, 
închiși din toate părțile
de libertate. Câmpie, 
exil deschis in patru vanturi...

Pace pământului, pace ierbii, 
nălucirilor. Setea, mersul in cerc, 
aria de rotit
de măcinat stele.