Să mergem pe pajiște-n sus, 
să căutăm oul himerei, 
unde stă să-ncolțească brândușa 
și sămânța dă colț cântător.

Ah, dințișorul, caninul, 
acum trebuie el să răsară, 
cu imnul odată, odată cu oda.

Să căutăm în petele soarelui, umbrei, 
cântecelul moțat, 
fildeșii cântecului; 

acum puiește negația, 
cu elanu-n crescendo 
la faima lumii!



Florența Albu – Poem în Utopia (Cartea Românească – 1983)