În cenușiul unanim tresaltă 
pasărea fericită. Spărgătoarea grevei.
Ea trădătoarea pune-un tiv de purpură 
la cenușiul unanim.

Și se proclamă roșul unanim  
și se proclamă sărbătoarea purpurei – 
pasărea mică încoronată 
de mincinosul purpuriu!

Dar trilul în crescendo sună fals.
Se vede cenușiul prin gratii aurite.
Hei, spărgătoarea grevei roșioaro 
gușă cu osanale 

când lumea tace-n cenușiu.



Florența Albu - Anno Domini (Cartea Românească – 1991)