E liniște. E cald.
Astăzi orașul huzurește.
Mai are încă ce mânca.
E liniște e cald în casă.

Deșteptătoarele n-au mai sunat 
în zori prin hrube înghețate.
Un vis burghez visează fiecare.
O zi – pomană de an nou.

Numai poetul – cobe 
cântă în bradu-mpodobit 
poemul rău prevestitor.

Și mâine 
iar mizerie iar frig 
discursuri lașități istorice 
– noi îmbuibații de istorie 

și mâine – același viitorr.


Florența Albu - Anno Domini (Cartea Românească – 1991)