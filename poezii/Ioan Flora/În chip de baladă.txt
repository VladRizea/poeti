Ridicarăm trunchiuri aducerilor-aminte,
cenuşiul în îndrăzneala lui îndepărtându-l.
Se înălţase marea şi rămase neclintită
şi se limpezi glasul privighetorii.

Şi răsăriră din seva plantelor tablouri tremurânde
şi alergară fetele în urma lor
şi-nmuguriră-n ele câmpul şi odihna.

Începură să bată singurătăţile dinspre miezul nopţii
în noi
şi el se răsuci ca o clapsidră.
El îşi despică ramurile uscate şi iscă lumină
şi vânturile se aplecară ca un scut
peste oraş
şi a fost noaptea fior al desfătărilor,
aşa cum se cuvine.