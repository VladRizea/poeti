Idila trece, 
vine, 
uitarea se-ntețește 
în fiecare piatră
născută-n Assuan, 
în sânul ce adapă 
mișcarea tot mai lină
pe care o simțim. 

Nu-i umbră-n sărăcie 
doar soare, 
numai soare 
și-un fir 
ce se întinde 
departe, 
mai departe 
spre tot ce a fost scris.

Mai stăm culcați alături 
de regii peste fluvii 
peste deșert și-o lume
de mult apusă...

savurăm eterna pace
a miilor de ani 
trecuți 
prin noi 
în ore 
în ani și secole
pe seama lor –

cine le-or fi urmașii...