În versurile 
care mi s-au dat
în dar, 
de la instanțele-nhămate
la birja psalmilor 
cu cifre de-alfabet,
ascunse în cezuri 
stăteau bastarzii
acumulați de timpul petrecut
la marginile colilor de drum -

Și mai stăteau acolo 
botnițe de pauze
schițând 
portretul ce-ași fi devenit
continuând 
să-mi tac golul de cai
nebiciuiți 
în inima clepsidrei.

Noi 
am învins prin colectivul sacru
pierzând un Dumnezeu
trecut în grota sutelor de versuri
nerecitite-n
spații, 
doar în timp –
O, spațiu greu,
tu timp grăbit!