Prin retina cristalina
ma ajunge o lumina
dintr-un fulger, dintr-un nor
si ma-ndeamna ca sa zbor
peste steaua fruntii mele
printre tâmple înspre stele
si sa rup din ochi nauc
frunze fragede de nuc.

Si ducându-ma prin mine
nici nu stiu cât mi-e de bine
tolanit în visul meu
unde tot as sta mereu.
Tot visând adânc în pace 
Fulgerul din nor ma place;

dar de-un timp privesc cu vina
prin retina cristalina
înspre norul de lumina…