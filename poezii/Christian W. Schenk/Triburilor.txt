Solomon a spus odată:
„Odele scrise de mine
Le voi pune-n fundamentul
templului ce va să nască
întunericul ș-apoi lumina
celor care m-or urma“ -

Secol după secol toate
odele, la temelia triburilor
învrăjbite, au dărmat
cu lacrimi zidul
pământescului simbol -

Iată, după noi pârjolul
a mocnit pentru o clipă
peste triburile toate 
amuțind întreg avântul
întrebărilor sihastre:

“Să ascult de cine oare?
De oracole, de sfinți?!
Unde oare temelia
să mi-o pun?”

Lacrimile mele astăzi 
nu mai au cucernicia
preafrumoasei Salomea
fata lui Heroida,
povestite de Ioan
spre-ntregirea ăstei lumi -

Triburile noastre?!
Umbre poposite-n cercul
amintirilor trecute,
aruncate-n temelia
unui templu fără ctitor!