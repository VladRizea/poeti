Voi m-aţi uitat prieteni, dar vă iert,
Vă iert că n-aţi ştiut cum vă voi plânge 
Când orice gând spre voi mi-a fost deşert, 
Când orice gând sta aripile a-şi frânge.

M-aţi aruncat în lume, nu vă cert
Că nu aţi vrut din resturi a mă strânge;
Voi m-aţi uitat prieteni, dar vă iert,
Vă iert ca n-aţi ştiut cum vă voi plânge.

Acolo dus, acolo-n depărtare
M-am ridicat cum sunt, din sfert în sfert,
Şi v-am slăvit întregul drum pe care
Nu m-aţi hulit, dar m-aţi lăsat inert.

Voi m-aţi uitat prieteni dar vă iert!