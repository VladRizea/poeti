În versurile care le-am primit
în dar, de la instanțele-nhămate
la birja psalmilor cu cifre de-alfabet,
ascunse în cezuri stăteau bastarzii
acumulați de timpul netrecut.

Și mai stăteau acolo botnițe de pauze
schițând portretul ce-ați fi devenit
continuând să-mi tac golul de cai
nebiciuiți în sufletul clepsidrei.

Noi am învins prin colectivul sacru
pierzând din Dumnezeu un individ
trecut în grota sutelor de versuri
nerecitite-n spațiu, doar în timp.