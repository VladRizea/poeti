Te miri o, Doamne, cât păcat pe lume!
Ne-ai dat pământul, secetă şi rune
Să descifrăm taina din bob de grâu
Când lumea curge-n lume prinsă-n frâu?

Că Te-am uitat şi am uitat de bune
Te miri o, Doamne, cât păcat pe lume?
Te uiţi la noi, oglindă ce Ţi-E datul,
Şi nu-nţelegi minunea şi păcatul?!

Ai fost prea vrednic şi cu noi prea darnic,
Ne-ai zămislit Cucernic şi prea Harnic!
Te miri o, Doamne, cât păcat pe lume
De Te-am uitat şi nu-Ţi mai ştim de nume?

Dându-ne-Ţi fiinţa, sufletul şi visul
Ne-Ai dat orbirea să-i vedem abisul,
Ne-Ai dat puterea Mumei fără Mume:
Te miri o, Doamne, cât păcat pe lume?