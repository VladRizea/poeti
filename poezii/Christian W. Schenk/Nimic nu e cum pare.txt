Nimic nu e cum pare
(Xurafa)

Sub palmier, când ațipesc, 
Acele nopți arabe,
Încet, încet se risipesc 
În câteva silabe.

Mă dor orbitele, trezesc
Cuvinte, toate fade,
În amintiri care păzesc
Doar povestiri de babe.

Cu ele cad și eu, trăiesc
Amurgirile tot mai slabe
Ce-n nimbul vremii viețuiesc
În amintiri neghioabe.

Încet - mai mult - se risipesc 
În câteva silabe,
Sub palmier, când mă trezesc, 
Poveștile arabe...