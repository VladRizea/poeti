La cine să mă rog când vine Muza 
Învăluindu-mi creierul cu spuza 
De îndoieli, nimicuri şi poeme
Ba dându-mi palme chiar din vreme-n vreme? 

Hârtia mi s-a rupt sub coate
Ştergând din ce n-am scris mai toate, 
Si după toate grelele confuzii 
Creionul mi l-am rupt de frica muzii. 

Sunt indignat de ce îmi spun confraţii 
De dincolo de Styx în conversaţii 
Purtate între paginile pline
Scrise cu aurul flăcării meschine. 

Nici ei nu-mi înţeleg prostia
Ce-am scos-o pe-ndelete din cutia
Învăluită-n pânză de angora
De muza mea ce-mi spuse că-i Pandora. 

De-aş fi ştiut cine-i acea femeie
N-aş fi tânjit după a muzei cheie 
Si astfel traiul liniştit
Nu doar cu „rite” l-aş fi absolvit. 

Dar fiind aşa mă-ntreb ca un milog: 
La cine Doamne pot să mă mai rog 
Când am făcut atâtea de pripas
Din care nici o iotă n-a rămas?