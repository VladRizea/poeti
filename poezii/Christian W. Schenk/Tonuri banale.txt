Lupta cu frica 
de-a nu fi pământul 
în care vierul 
râmă în glii -

Lupta cu frica 
de-a scrie pe frunze 
poeme de toamnă, 
mici liturghii -

Lupta cu mâna 
care se-ntinde 
spre floarea câmpiei 
pictată de-un geniu -

Lupta cu frica 
de-a scoate din luptă
mândria 
de-a-nvinge frica de luptă.

Tonuri banale 
născute din lupta 
cu frica de-a pierde cuvântul gândit..

nespus înainte de frica de luptă 
pe glia de toamnă 
cu-o floare călcată-n picioare
de vierul din noi.

Viața mi-e câmpul de luptă
fără eroi...