Cu fiecare nouă rană, 
cu fiecare lovitură mi se deschide înc-un ochi 
prin care învăț poate vedea mai bine, 
prin care pot cuprinde-ntreaga beznă 
ce se învăluie în jurul meu.  

Cu fiecare ochi ce se deschide 
văd multele dorințe care-n flux   
mă copleșesc cu-a lor venire,  
dar văd și cum se-ndepărtează în reflux.  

Cu fiecare nouă rană, 
cu fiecare lovitură 
o nouă filă dintr-o carte 
trece încet spre următoarea 
iar cartea asta mi-e grădină  
ce-o port oglindă-n buzunar.