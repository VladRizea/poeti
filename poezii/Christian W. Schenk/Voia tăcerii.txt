Vorbim de cicluri, roţi şi paranteze,
de parlamente, urlete, de spaţii,
crâmpeie filozofice şi dinastii.

Tăcerea a murit sub tâmple
uscate-n avalanşe de simboluri
mult prea mult în cercuri
şi mult prea zgomotoase şi verbale.

Sugrumatele cuvinte
adunate-n giulgiuri coapte
de cavouri prinse-n fraze
cad pe scoici sparte-n deşerturi.

Cântecul ce rupe vidul
nu-i iluzia pierdută!