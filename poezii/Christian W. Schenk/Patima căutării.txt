V-am pierdut din gene cu ultima mea lacrimă
înainte de somn!

Unde sunteţi dară voi tabla înmulţirii 
a speranţei, voi împrăştietoarelor
treaz minţinde gânduri?
Calea către mine este şi calea mea înspre voi,
calea către mine lesnicioasă-i
însă voi îndepărtate sunteţi vise.

Muma frunţilor mele sapă în azi,
tatăl inimii mele însă blestemă 
vrajba împreunării.
E lipsă de spaţiu şi ziua şi noaptea
şi-n lună şi-n raze şi-n inimi ca-n noi.

Gheare de ochi - gheare boante - ating
în trecere turbărie în străfund
atât de străfund
de rămâne o rază rămâne un cutremur
de rămâne un fir rămâne lumea.

Undeva pe acest pământ mai este loc
pentru mişcare?