Un vers s-a înălțat spre cer 
Căzând pe pomi ca un mister 
Prin degetele unui zeu 
Sclipind pe cer un curcubeu.

Metafore se-adună-n stele 
Sclipind mai tare printre ele, 
Sclipind în ochi ca dorul meu 
Dup-un adânc de curcubeu.

Dactilele străbat lumina 
Din Israel pân’ la Medina 
Unde profeții-n semizeu 
Așteaptă clipa-n curcubeu.

Cuvântul cade pe pământ
Nici prea frumos și nici prea sfânt, 
Ca un profet în mausoleu: 
Cuvântu-i doar un curcubeu...