N-ai vrut s-asculți de ce ți-am spus, 
N-ai vrut s-asculți de mine
Și ai plecat, și tot te-ai dus
Prin țările străine.

“- Și ce ai găsit pe unde-ai fost,
Comori și nestemate?! 
Acolo ți-ai găsit un rost, 
Dar și multe păcate!

N-ai vrut s-asculți, și-acum ce ești 
Cu bani și cu avere,
Și cu o tolbă de povești
Acum la revedere?

Ai fost poet când ai plecat
Și-acuma bogăția
Tot ce ai avut ți-a cumpărat, 
Ba chiar și poezia.

N-ai vrut s-asculți, și ești străin
Cu împliniri necoapte, 
Cu împliniri ce nu revin;”
Așa mi-am spus azi noapte!
