Ce linişte pe negrul vieţii cade,
Ce pace se aşterne-n mintea mea!

Cu mine sunt de-un timp 
Cu mine singur
Călare pe amurgul ce m-a dat
Cărărilor să mă adulmece în noapte şi
Cailor ce-mi tropotesc în creier.

Veniţi la mine suflete-negrite 
De greul vieții aste ne-mplinite
Nici de blestem nici de iubire
Nici de gândire
Fără roţi în lanţuri.

Doar umbra celui fost se mai preface
În ce n-a fost mințind că va mai fi
Cu mine singur
Călare pe amurgul vieţii mele
Ducându-mă spre zări îndepărtate
Unde m-aşteaptă liniştea de veci.