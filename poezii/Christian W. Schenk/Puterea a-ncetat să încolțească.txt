Rușinea tăcerii 
se întrece cu pumnii
ce-și bat rătăcirea
în tam-tamuri pe pieptul
gorilei 
din parcul poeților beți.

Cu tălpi stingherite 
de colțuri urbane
mai umblă o pată 
visând stropi 
de umbre.

Geloasa lanternă 
cu roiuri de muște
asmuță 
lumina pe trei licurici.


Poemul e gata, 
se scurge-n răspunsuri
de întrebări nespuse.

Să-ntreb 
pulsul străzii 
unde-i cadența
țârâitului din vers?!

Puterea 
a-ncetat să încolțească
în Dumnezeul care crește-n mine.