Tu mă petreci

Iubirea ți-o aud cum se strecoară 
Prin catifeaua sufletului meu, 
Plăpândă scurgere, ca prima oară 
Când nu știam nimic din ce-am fost eu.  

Acuma însă brațul se ridică 
Sfios, să prindă foșnetul trecut;
Zadarnic însă, totul e risipă 
Naiv de toate ce nu le-am știut.  

Te las iubire strânsă între gene 
Înnobilând aducerile aminte 
Ca tânără să-mi fi, lăsată-n vreme 
În forma veșnic nouă și cuminte.

Eu nu te plâng, de ce te-aș plânge oare? 
M-ai petrecut atâția ani la rând 
Ca cea mai dulce și suavă boare 
Ce-mi vei petrece dusul în curând.