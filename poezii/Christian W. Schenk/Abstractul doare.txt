S-a îngustat 
în sat drumeagul 
pe care 
l-am pășit în zorii 
atât de-ndepărtați 
de Dumnezeu. 

Acum când trec 
prin glodul ce-mi fu matcă
mă simt 
mai trist 
dar mai aproape 
de cel 
ce m-a ținut de mână 
când am plecat în sensul unic 
al ultimei călătorii.

Un tremurat de mână... 
despărțirea, 

batista albă, 
trenul, 
gara mică...

Cum am simțit atunci 
ce-i despărțirea 
așa învăț acum 
ce-i revederea. 

Abstractul 
doare mult mai mult 
decât pumnalul 
înfipt în pieptul ultimelor clipe. 

Înstrăinat calc treptele ultimei clipe
și mă împiedic... mă împiedic...