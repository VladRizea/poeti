Nu-ți mai lăsa cartea în soare,
Se ofilește
se-ncovrigă
coperta
sub care paginile pline
de versuri încă netrecute
pe pagini ce se-ngălbenesc –

Tu ai plecat imaculată
cu păsările călătoare,
cu cartea noastră 
încă nescrisă
ce se-ofilește
se-ncovrigă
și-ngălbenită-mi amintește
că ai plecat cu călătoare
Mediterane
imaculate păsări albe –

Cu fruntea încrețită stau
și-aștept...
aștept ultimul nor ce-aduce vestea
unei iluzii trecătoare...