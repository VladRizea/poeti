Zilele zboară pe aripile unei păsări negre;
umbra trecutului se-tinde peste lume
ștearsă pe-alocuri de atâta vreme,
cuprinsă-n pagini galbene, postume.

În Haos, Eros adormise lăsând pe Aiolos să bată
cu vânturile lui pe Gaia, muma pământului.

Titanii i-au rămas în pântec, căci Uranos,
rămas în ceruri, s-a rătăcint vrând să străbată
lumea lui Eros Adormitul.

Pe fruntea cerului se-ntinse o umbră fără de sfârșit.
Sarea pământului,
lumina lumii, trezite din adâncul somn,
veniră-ntr-un târziu pe-un munte
înveștmântând un simplu Om
cu-ncălțămintea prăfuită
și-un atereu rupt pe alocuri;

dar fruntea lui era-ndreptată spre cer
de unde Tatăl îl trimise în haosul și în furtuna
dezlănțuite peste noi.

N-am înțeles ce-a vrut să spună,
n-am înțeles de ce-a venit;
i-am pus pe creștet o cunună
de spini, și-apoi l-am răstignit!