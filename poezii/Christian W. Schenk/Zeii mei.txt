Zeii mei sunt întorsătura 
Orbilor ce ţin cuvinte
Nedospite între gene
Rumegate 
Digerate
Şi nepuse-n fraze dure
De un fulger caligraf.

Soarele îmi bate-n gene
c-o pendulă veştejită-n
toamna
muribundei sfinte
frază de-nnoptare.

Tăcerea supremă,
Tăcerea ce cade
Cascadă tăcută a ochilor tăi
Sugrumă spre ziuă
O literă-n coama prelinselor fraze
Uitate de alţii mai răi decât tine
Uitate de un mine mai rău decât Eu.