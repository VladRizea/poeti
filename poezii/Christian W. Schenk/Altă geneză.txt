- Poezia crește din sine 
- îmi spui -
atâta timp cât ne iubim.
- Poezia crește din sine
când ne iubim?!
Mă uit la ea și remușcarea
încolțește-n unghi de geană.
Ochii ei galeși topesc
și ultimul strop de proză.

N-am scris de mult, 
cred că e cazul să scriu
din când în când… cel puțin. 

- Hai să scriem o poezie.
Avem deja trei sau patru, 
e adevărat, 
dar unde-s trei sau patru
mai are loc una.

- Acuma după ce-am făcut-o
trece-o pe curat, te rog.