Chiar şi vecinii 
înjură tot ce nu-nţeleg.
(Nu mai vorbesc de prieteni şi de rude)

Cică porcii au ridicat iar preţurile
(la abator)
iar cerşetorii trăiesc ca câinii
(unii o duc mai bine decât mine,
în fine…)
Politica e curva naţiunii
(dar cum stăm noi cu peştii?)
De la cap se-mput toate?
Oare?!
(poate…)

De unde a dat boala peste ei?
(de multe ori mă simt şi eu bolnav)
şi mi-aş dori o doctorie să le-aştern
un pat de mac pe câmpul ignoranţei.

Sunt oare eu cel ce salvează lumea
asta spurcată, plină de buboaie
că-mi vine sa-i omor pe toţi?
Precis nu-s eu, dar sunt atât de mulţi!