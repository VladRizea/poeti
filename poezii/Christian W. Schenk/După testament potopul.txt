Ah, pădurea aste veche -
Cu frunzișul despuiat -
Nu mai știe cea străveche
Datină ce i s-a dat.

Nu e vară, nu e toamnă,
iarnă, primăvară nu-s;
Nu mai știe ce înseamnă
Anotimpuri ce s-au dus.

Roșie clipește luna,
Soarele în azuriu,
Stelele sunt toate una,
Vântul bate a pustiu.

Ne trezirăm într-o lume,
Dup-un somn îndelungat,
Fără vlagă, fără nume,
Fără a ne fi rugat.

„După voi potopul vine”
Strigă pruncul disperat -
„Ne-ați lăsat doar zile pline
De pustiuri ș-ați plecat”!
__________________

“Balans” Ed. Timpul, mai 2019