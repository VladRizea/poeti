O viață îmbrăcată în liane
nu se atârnă spânzurată ca o haină
pe primul pom din miriștea vecină.

Îți amintești 
cum înjuram vecinii
acei vecini 
ce ne lăsau a plânge
când ne tăiau lianele 
pe care
noi atârnam în joacă 
mulțumiți
de fericirea veșniciei noastre?

Acuma tu,
mai-nainte eu,
ne-am despărțit de jurământul sacru...

ce-a mai rămas 
sunt doar acei pe care
noi i-am numit:
„noi doi și cine...”