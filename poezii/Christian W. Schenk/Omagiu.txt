Aici în locul ăsta sfânt
pe-acest pământ
mustește-n glie poezia
și de copaci se strâng liane
pline de vers
și îngeri triști.

Aici copacii-și plâng durerea
strămoșilor ce stau de veghe
prezentului îndurerat
de îndoiala-celui Mâine
atât de singur fără ei!

Aici, pe-acest pământ arid
un vid se-ntinde peste toate
ce bate mut cu pumni-n surde
timpane ce-au uitat menirea
acestui loc atât de sfânt
pământ mustind de poezie.