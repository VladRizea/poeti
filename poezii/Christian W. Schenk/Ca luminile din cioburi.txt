Secolul se sparge-n cioburi, 
zilele atârnă-n frânghii, 
orele se-ntind pe cruci.

Hergheliile se-adapă de-ntuneric
ca să prindă prima rază ce se-ascunde
pe pământul răsturnat.

Adâncu-i pretutindeni ca și noaptea:
călare pe un cal nepotcovit.

Caii se ascund în colivii la moarte
și nu se duc fără-ncolțiri de aripi
până când bicele nu tac în lume.

Adâncu-i pretutindeni ca și noaptea
călcând pe zorii crucilor de sticlă.

O, Cal-destin, 
te-am risipit
cenușă peste urne!