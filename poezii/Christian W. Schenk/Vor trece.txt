Și vremurile ce-or veni odată,
Cu pumnii lor la poartă îmi vor bate;
Mă vor chema cu ei spre a străbate
Liniștea veșniciei nemișcată

Pe unde în curând mă voi abate –
Voi fi o literă, tu doar o pată
A umbrelor din crucea-mi ferecată;
De pașii năzuințelor lăsate.

Și vom visa atunci cele palate
Închipuite nopțile pe câmpuri
Iubindu-ne sub stele pe furate.

Acum când toate-s duse-n anotimpuri
Pe veci trecute în singurătate
Și-or aminti de noi acele timpuri?