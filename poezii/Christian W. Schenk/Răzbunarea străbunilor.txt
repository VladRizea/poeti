Copiii ce se sparg de zidul lumii
Se sparg în zidurile noastre
Ce le-am clădit până-n albastre
Ceruri spre-a proslăvi numai străbunii.

Nepoții ce-au rămas în urmă
Fără speranțe, fără noi,
Se tăvălesc într-n gunoi
Ce l-am lăsat, trecând în turmă.

Un fulger se va sparge-n noaptea
Clădită fără nici o noimă
O dureroasă, rece moimă,
Crepusculară-n ziua a șaptea.

Atunci străbunii vor începe
A ne certa și a dărma
Ce am zidit spre a urma
Ce n-am știut noi a concepe!