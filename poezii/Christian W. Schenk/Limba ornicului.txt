Incomestibile ore ţâşnesc din răni pe stradă
iar trompete asurzitoare adie note în vântul
decupat din cerul plumburiu-albastru şi
aerul se lasă sub greaua povară la pământ

găuri ozonate şi pline de plumb
apără pământul atât de aproape de sus
încât nu-ncape foiţă de ţigară.
Încă n a fost niciodată aerul atât de strivit;
cine mai poate păşeşte pe el
şi se scurg cu el prin jgheaburile bordurilor
în străfundul  incomestibilelor ore. 
Limba ornicului arată nspre stânga
arată nspre dreapta şi arată deseori în jos.

Un bun sfat s a înălţat între jos şi sus:

s a uitat înspre stânga
s a uitat înspre dreapta
şi câteodată
mai rar dar mult prea rar
şi în sus…
Doar cizme pe piatra pe bordură!
Ochi de maici pe străzi
tălpi de copii în spatele casei
pipăie paşii caută temeiuri ascunse n asfalt.
Câinii latră
pisicile se ngheară stinghere în tufiş
fără vre-un foşnet.