S-a îngustat în sat drumeagul 
pe care l-am pășit în zorii 
atât de-ndepărtați de Dumnezeu. 
Acum când trec 
prin glodul ce-mi fu maică
mă simt mai trist 
dar mai aproape 
de cel ce 
m-a ținut de mână 
când am plecat în sensul unic 
al ultimei călătorii.

Un tremurat de mână 
despărțirea, 
batista albă, 
trenul, 
gara mică. 
Cum am simțit atunci 
ce-i despărțirea 
așa învăț acum ce-i revederea. 

Abstractul doare mult mai mult 
decât pumnalul 
înfipt în pieptul ultimelor clipe. 

În ceașca ce mi-ai dat-o 
cafeaua era bezna 
cu o lingură amară
de suspiciune 
spre-a mă vedea în tine.