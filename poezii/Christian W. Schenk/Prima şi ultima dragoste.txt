Bătăile tale de aripi cufundă copita în glia
iubitei uitate-n colajul fiinţei din amfore goale.
Vântul mestecă frunze cu-n pumn de durere în palme.

Beat de lumina născută simt fruntea-mi
mângâiată de vântul clipei
- coamă, pupilă inocentă –
vâslindu-mi noaptea-n larguri.

Vorbe sugrumate-n aer cad în amfore uitate;
mă trezesc gândind la tine
- jocul centrului fatal –

Tu eşti contopirea noastră,
eu sfârşesc scoică pe tine!