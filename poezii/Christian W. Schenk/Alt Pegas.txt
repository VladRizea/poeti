Un cal ce zburdă-n nostalgie 
fără căpăstru, fără hamuri
Zburând c-o-ntreagă herghelie
Lasă în urmă stropi de lauri

Și peste tot pe unde trece
Galopu-i ritmic se preface
În versuri care stau s-aplece
Cuvântul care încă tace.

Văzduhu-i plin de poezie, 
De vânători pământu-i plin, 
Mulți prind un mânz, fără să știe
Îi pun un ham și nu îl țin.

Tot versul greu se-ngălbenește
Prins în căpăstru pe hârtie
Ce în cuvinte se dorește
Un cal ce zburdă-n nostalgie.