Respiră respiră-ţi coloana purtată 
pe spate cu lumea întreagă căzută în ea  
Inspiră cavoul  creat din segmente 
de oarbe narcise culese de Fay.  

Pătrunde lumina creată 
de bezna umbrelor tale uitate de noi  
Treci peste treapta coastelor rupte 
spre cuibul herodic al primelor fraze 
ce nu te-au uitat  

Iartă pământul 
şi iartă păgânii 
ce-şi rup inocenţa 
în vreascuri de foc.