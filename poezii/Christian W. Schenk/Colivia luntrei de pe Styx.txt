În tragica oră a neputinței
Rândurilor ce năvălesc peste mine,
Cuvintele nu mai au coloana vertebrală,
Frazele nu mai sunt cucernice liane,
Nici paginile nu pot fi răsfoite.

Tropotele dactilelor mi-au dărmat zidul
Ridicat piatră cu piatră
Din fiecare răsuflare.
Sunt gol de cuvinte,
Suspendat în metaforele anilor ce vin
Fără a mă număra și pe mine.

Mă doare existența viitoarelor sinapse
Apuse în colivia luntrei de pe Styx -