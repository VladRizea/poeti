Ploi de martie, tragedie citadină, 
arborii îşi fac semn ca surdomuții. 
Pentru spectacolul de adio,
plângeți lacrimi de făină 
printre sonerii, lumină, 
de Sfântul Bartolomeu al afişelor. 

Dinspre bariere noaptea vântuie - 
treci între crisale, feerică, deci, 
pe rugul tău lăuntric răstignită 
în dâra farului, snop incontestabil 
cu echipaj, pe pneu rostogolit. 

Şi s-au aprins stelare vitrine, 
cumplit se strâmbă Negrul la volan, 
înghite felinarele unul câte unul, 
la intrarea în teatru, va dansa, va dansa. 

Nu mă vezi, sufăr, sub țilindrul inutil.