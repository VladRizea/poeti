Val pal, stâncile arse, 
albastrul sat într-un inel de var.
Femeile ţărmului au obraz de mărgean
şi se vând pe ștras şi suliman.

Vreau să rămân aici la Tuzla
lângă valsurile moarte-n casa albă
când pleacă şcolarii rahitici
şi-n plajă sângeră macul sălbatic,
cheag tuşit în amiaza fragedă.

Seara bate semne din far
peste goarnele vagi de apă
când se întorc pescarii cu stele pe mâini
şi trec vapoarele şi planetele.