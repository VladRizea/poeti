Pe voievodul nostru, răspus, l-au prins vrăjmaşii
şi, judecându-l după legea lor, 
ucisu-l-au drept hoţ şi trădător
şi-n foc l-au ars, iar scrumul l-au spulberat cu paşii.

Să nu rămână, astfel le-a fost de spaimă gândul, 
nici lespede, nici moaşte, nici cenuşe
ostaşilor, în taina lor plângându-l, 
semn să-i adune-n lacrimi şi-n cătuşe.

Dar jalea lui, viteaz fără mormânt, 
în fiecare cuget de veci îşi sapă locul.
Tăcerea umilinţii li-i grea de-un jurământ
şi-n mâini de-i frântă spada, mocneşte-n suflet focul.