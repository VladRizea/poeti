Cântec din larguri, prin golul orelor gemene, 
ce stelară noapte prinde să ne legene.
Departe visul mi-l poartă catargele càndide.
Sub adieri tremură Tomis din genele-i palide.

Drumurile de var, lin sosind singure,
somnul şi-l duc la sânul falezelor.
Pregetă-n gemete zbuciumul apelor,
pas cu pas, îndelung, pe dig însoţindu-mă.

Ademenite-n repaosul vag, uraganele,
de pretutindeni, adorm în concertul talazelor.
Teme-te, inimă prinsă-n legenda mirajelor, 
înlănţuitul neant pândeşte din plasele algelor.