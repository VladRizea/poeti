Pe balconul cuibărit sub stele
stingerea cum tremură o ascult.
Mor storuri jos. Dorm oştile de mult
prin târgul nins. Duc umbra sentinelele.

Unde eşti, mamă? Unde duşmanul? Departe.
Ceas de basm şi de singurătate
peste ţigle şi troiene bate.
Străzi se-afundă-n iarnă ca-n mănuşi sparte.

Pe balconul clătinat şi putred
ce destin milos şi şubred
mi-a îngăduit popasul?
Mâine goarna iar îşi drege glasul.