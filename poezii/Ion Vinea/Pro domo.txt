Nu sunt şi n-am fost eu vinovatul.
Ochii tăi mari în cari înfloreşte păcatul, 
doi nuferi din beznă ţesuţi, mistuiţi în văpaie, 
lacrimi şi fulgere ce se strivesc şi se taie, 
ochii tăi sumbri, ochi speriosi de sireapă, 
ochii ce tremură, ochii ce-mi scapă, 
zbenguri şi jocuri de iapă sireapă, 
frâu şi şa la pământ, coamă-n vânt, 
prinsă din goană, pe goană iar pusă, 
lung izgonită şi-ndelung răpusă, 
ochii tăi trişti în cari se răsfaţă păcatul, -
nu sunt şi n-am fost eu vinovatul.