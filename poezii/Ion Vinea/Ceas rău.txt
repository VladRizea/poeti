Din inima noastră deșertată,
Ora s-a prelins a despărțiri.
Ca o perlă bolnavă a zăcut pe fund
Setea, când n-a mai avut ce să mai soarbă.

Ora de doliu, veșnică, fără moarte, 
A pândit în noi ca un vechi blestem.
Cu seva otrăvită a timpului
A suit în soarta iubirii
Și toate cuvintele au înflorit amare, 
Și în toate privirile
Au tremurat presimțirile.

Cum se-nfrățesc mâinile în acest adio, 
Cum își citesc ochii acest bun rămas.
A cui e voința care ne dezbină
Când strigă-n noi sângele
După tot ce a fost?