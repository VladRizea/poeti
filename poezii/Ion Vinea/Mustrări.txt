De ce te-ai du când ştii că-n oră
şoapta destinului pândeşte, 
când ştii că orice pas ne rătăceşte, 
din pietre că ne poticnesc ispitele, 
că unelteşte vântul împotrivă-ne,
şi stelele, fântânile şi arborii
menesc a rău, 
că pretutindeni ne-ncetat ivitele
răscruci ne taie căile
ca şerpii împletitele, 
şi-n orice loc se-abţin blestemele.
De ce-ai rupt lanţul trupurilor noastre
lăsându-le doar gândul drept verigă, 
de taina lor cum de nu ţi-a fost frică, 
de ce-ai crezut, de ce-ai lăsat
leagănul somnului să ne legene
pe fiecare cu alt vis, 
cum de-ai îngăduit ursitelor răgazul
să ne răpună despărțit
şi suflului de gheaţă-al veşniciei
să treacă peste jurământul nostru
ca iureşul unei vrăjmaşe oşti
peste-un hotar deschis ?