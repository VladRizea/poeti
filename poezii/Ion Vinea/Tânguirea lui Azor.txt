De-ai fi fost crudă numai, și vicleană, 
ți-as fi și astăzi câine credincios, 
pândind câte-o privire, câte-un os, 
în umbra ta, din mila suverană.

Ca să-ti desfeți stăpânul nemilos,
la rândul tău, și tu o mică pradă, 
mi te-ai jurat, m-ai pus să fac frumos, 
să trec prin cerc, să merg ca la paradă, 
sub ochii lui, cu-o tinichea de coadă.

Azi vorba pângarită se răzbună:
lăsându-ți juvaieru-i drept prinos, 
Azor s-a dus, cu-o lecție de folos.

Mai urlă el din când în când la lună,
dar ce-a rămas din mândra lui stăpână
prinsă-ntre pragul cel de sus și jos?