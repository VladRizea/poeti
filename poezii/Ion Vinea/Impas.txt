Sunt azi ca un câmp
de mărăcini cu cer roşu în fund
sau ca un cătun părăsit sunt
şi cojit în amurg ca un dâmb.

Doamne, lasă-mă să mă închin ţie, 
obiceiul e vechi şi e bun când eşti slab.
Leagănă-mă, tu, melancolie, 
cu isonul lin şi abia bolnav.

În hotelul de periferie
ce cuminte m-am însingurat.
De pe macatul meu decolorat
moartea să o sun, la sonerie.

Sub fereastră mişună cetatea, 
i-aud trecând norodul greu şi des.
De-o goarnă îmi zbârnâie toată singurătatea
E-n van. Am măsurat şi am ales.


1920