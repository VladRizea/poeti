Era, pe măgură, un ceas bondoc
Făcut din piatră verde și alamă,
Fixat de-un secol în același loc
Cu-afișe mari pe spate, drept reclamă.

Bătea la zi, la oră, la soroc,
Porneai din zori la drum și ți-era teamă
Că, sus pe măgură, e-un ceas bondoc
Făcut din piatră verde și alamă.

Când l-au luat, eram la five o`clock,
Privind pe geam cum ziua se destramă.
L-au reparat și nu l-au pus la loc
Dar încă auzim cum ne tot cheamă
De sus, din măgură, un ceas bondoc.