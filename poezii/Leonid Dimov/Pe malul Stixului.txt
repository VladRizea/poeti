De-aci din înălțime v-am zărit, 
Infirm atotputernic din născare 
Am fost când m-ați omis și v-am iubit 
Iar dorul vi l-am stins în fiecare,

Țineți-mă-n ștergarul cumpănit 
Eu rău nu pot să fac, n-am mădulare: 
Sunt numai trunchi cilindric șlefuit 
Purtând un cap cu ochelari de soare.

Când vom ajunge însă lângă 
Stix 
Pe mal, la semnul meu, va fi răcoare 
Și vom zbura căderi mângâietoare.

Atunci vă voi privi atât de fix, 
Atât de străveziu voi fi în zare 
Că toate se vor stinge în uitare.

XIV

Lăsați nopți cu vifor iarna să se-mbete 
Foșnetul de pulpe calde presimțind 
Cu măscări de sânge sparte sub nămete 
Unde dorm negresele pentru noi visând
Cum dansau gonite de șamani în cete 
Cercul ingustandu-l leneș până când 
Ulii de-ntuneric preschimbați în fete 
Locul lor din umbră 
I-l luau zâmbind.

Puneți ivăr sumbru, ferecați sus ușile 
Așteptați căci ele vor veni de-a bușile 
Revărsând pe prispe înălțimi și bezne

Și de ger dansa-vor pe dale sonore 
Cum dansau desculțe vara în 
Azore. învârtind ineluri de metal la glezne.

XVII

E-aproape noapte și te-am prins de mânecă, 
Traverse negre ne pândesc de sus 
Amețitor, la înălțime mâna 
Imagini de palate în apus

Vom dezerta ca noaptea să rămână 
În jur de obelisc în mijloc: fus, 
Plutind împestrițată și stăpână 
Pe-un sunet alb spre cheiuri roșii dus,

O, cât eram de veseli amândoi 
Grădinile din dosul casei roi
De foșnet ne trimiteau ofrandă
Acum simțim în ștersul planisfer 
Cu fundul marii din argint și fier 
O lăcuită-n abanos 
Olanda.

XIX

Deodată cum mi-am sfârtecat lumina 
Și câtă umbră-ai revărsat pe rufe 
O nor sonor duminică-n grădina 
Biserici cu boabe albe-n tufe.

Eram cu toții veseli în rugină 
Amurgului apoi ai pamatufe întins-am, de pelin, să-nceapă cina 
Copiilor cu funde și zulufe.

Apoi am adormit visând că iar 
Trezi-ne-vom sub boabe de cleștar 
Frunzișelor zâmbind a mângâiere

Și cum urcau și coborau iuțind
Streini, pe biciclete de argint,
Când ne-am trezit de piatră printre ere.

XXV

Lumina fără sursă care-nvelește obiecte 
Fragilă densitate cu vârf zodiacal 
Acum urnești din spate cu moliciuni perfecte 
O luntre sub albastrul frunziș de peste mal

Și dorm residefate pe limb oval insecte
Și trec grădinile de nuferi, tenace, în aval,
Și totul lent convergent spre vechi clădiri suspecte
Dormind peste abrupturi cu nume tropical

Vâslește doar cu stânga să ne oprim la moară 
Coboară pleoapă lumea de dinapoi să moară 
Urca-vom: saci de umbră râzând pe estacada
Adună-ți dup-amiază într-o basma ușoară 
Și-atârn-o de donjonul cel mai de sus c-o sfoară 
Să penduleze-n golul mai alb, ca de zăpadă.