Va fi un ger anume pentru ține,
Cu îngeri mici foind printre nămeți,
Iar degetu-mi cu degete divine
Îl vei purta-n ninsori cu pași înceți..

Ce iarnă dulce-n geamuri cristaline
Îți voi aduce-n dar din bătrâneți.
Pe-un ger făcut anume pentru tine.

Cu îngeri mici foind printre nămeți.

Să trecem deci zâmbind cum se cuvine
Prin pozele cu vulturi violeți
Și litere zburând diamantine
Pe fulgi ce vestesc că-n dimineți
Va fi un ger anume pentru tine.