Pulbere roză pe minte,
Muzici străvechi în grădini.
Voi să-mi aduc aminte
De împărați bizantini,

Uite, trecut-am de-o apă,
Uite soldații că vin,
Uite ne-așteaptă o groapă
Jos, printre mărăcini,

O, sunt acolo prietini
Strânși între albe femei,
Toți pe platforme de cetini,
Toți recitând epopei,

Iată, mă trece c-un bine
Dulce prin sufletu-ntreg.
Palide, vechi discipline
Tulbure fierb. Înțeleg!