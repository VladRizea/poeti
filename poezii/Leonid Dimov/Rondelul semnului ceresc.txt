Mi-ai îndreptat șuvița de pe frunte
Și gulerul cămășii, auster,
Eram elev intr-un liceu de frunte,
Iar tu croitoreasă în cartier.

Venisem să te duc la noi, la munte,
Unde domnea un împărat de fier,
Mi-ai îndreptat șuvița de pe frunte
Și gulerul cămășii, auster.

Ți-am spus să-ți pui ilicul prins în funte,
Pantofii galbeni, mantia de jder...
Când am trecut apoi de burg, de punte,
Iar semnul l-am văzut pe cer,
Mi-ai îndreptat șuvița de pe frunte.