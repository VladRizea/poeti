Pătrunde zgomotul pe străzi deşarte, 
Întâiele tramvaie s-au urnit, 
Fug suflete de gospodine moarte 
S-aprinză-n zori maşina de gătit,
Ghirlande de aramă peste case 
Şi sus, deasupra, tub de cauciuc: 
Să iasă, al stăpânilor de oase 
Iz acru ce metehnele produc.
Or, iată, dimineaţa hoţomană 
Mânjeşte negricios şi rozaceu 
Cu pete de grăsime şi tocană 
Veşmântul verde al lui Dumnezeu.