Am şi trecut de-o eră, mi se pare, 
Căci nu mai sunt boieri peste ogoare, 
Ori peste aur domni, iar ca cetăţi 
Pentru săraci nu-s doar pustietăţi. 

Cu tulnice şi cu cimpoaie n-am 
Cântat pe la ospeţe-n bairam. 
Lăsai pe alţii-n vesele petreceri, 
Pe când trudeau din greu ciocane, seceri. 

Azi poate sunt în steagul purpuriu 
Un punct ca altele la fel de viu, 
Ori poate-un val sărind ca-ntr-un asalt 
În mari turbine din hidrocentrale, 
Cu zgomot frânt, de lanţuri şi de zale, 
Şi spumegînd sălbatic din înalt.