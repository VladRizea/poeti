Ce să vă spun? Noi ăştia suntem prea comunişti 
Ca să mai fim, de soarta ce ne pândeşte, trişti; 
Fireşte soarta noastră de inşi supuşi la soarte, 
Căci drumul nostru-n viaţă, el, nu cunoaşte moarte. 

În spate-mi veşnicia trofeele-şi înalţă, 
Nainte-mi viitorul sandalele-şi descalţă 
Ce trece Rubiconul, ca să-şi încerce cale 
Şi noi nădejdi şi aripi spre ţările astrale. 

Se poate pân' la urmă să afle alte astre 
Mai priincioase vrerii şi visurilor noastre. 
Să afle! Dar iubirea s-o ducă-n orice parte, 
Leac pentru jalea vieţii şi cale peste moarte.