Umbra lor în sîngele lui învie
trupul în fiecare dimineaţă 
cînd palmele îi sunt pline de raze înfipte în fiecare vas de sînge,
mîine va fi cu ei la o masă plină de lapte şi miere,
el le va întinde cupa,
nimeni nu va trăda,
toţi vor bea pînă la cîntatul cocoşului în lama cuţitului,
vor fi din ce în ce mai mulţi,
însă numai o sută îşi vor plimba umbra prin sîngele lui 
lumina pe care o vor bea odată cu el,

mîine,
de mîine va fi mereu mîine.