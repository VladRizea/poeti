Deşi nu este un munte de om,
el îşi pune muntele în tot ce face.

El îşi astupă uşa casei cu un cântec, 
ca să nu intre frigul.
Poate că de aceea, căutându-l de mai multe ori, 
nu mi-a răspuns nimeni.
De pe pământ – nimeni. 
Din subpământ – nimeni! 
Îmi spuneţi voi unde este?

Fără-ndoială, singurul loc în care poate fi găsit Eminescu 
este Poezia. Altă casă nu are.

Numai cine este în Poezie îl întâlneşte pe Eminescu. 
Stau faţă în faţă în aceeaşi întunecată faţă,
pahare cu cenuşă ciocnesc.

Nu bea cu ei! Ei beau întunecime…