Maine nu voi mai sti cine esti
sangele meu va fi orb de tine,
cu o prapastie in loc de suflet ma voi ridica
si voi incepe sa alerg
tot mai repede, prabusind o amiaza,
tot mai zvelt, asternandu-ma zilelor,
spulberand cu copitele orele,
fara frau nechezandu-le norilor,
galopand,
galopand,
galopand,
pana tac amintirile
Aprindeti un rug din coame de cai, o, bunelor fulgere, ca sa dau foc vaduvei mele,
Uitarea
"Ti-am adus rosmarin sa nu uiti, auzi,
dragul meu, sa nu uiti, iata si florile gandului, print al gandirii".
Horatio, prietene, eu azi voi pustii miazanoaptea, galopand,
galopand,
galopand,
pana sare in aer destinul
Vreau sa pasc pe celalalt mal al inimii mele,



vreau o torta din coame de cai
ca sa dau foc vaduvei mele,
Uitarea

Ieri am vazut un centaur plangand.
Eu ani numai drumul, un ghem pe care doar goana poate sa-l depene, numai galopul stie fiinta sa-mi depene, numai galopul,
numai galopul,
numai galopul sparge in noapte furtuna inimii mele.