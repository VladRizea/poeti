— Ai lăsat nașterea ta să fie trecut,
mi-a spus îngerul. Trebuia să te naști mereu
Trebuia să te naști din nou în fiecare dimineață.
Trebuia să mori de mai multe ori într-o singură zi 
ca să poți învia o singură dată.

— Am murit de multe ori, îngere,
de fiecare dată în alt chip.
Dar de născut m-am născut o singură dată.

— Niciodată nu te naști pentru totdeauna,
mi-a spus îngerul – Nașterea 
e doar marele risc: moartea e ultima șansă.

Acum vom muri amândoi și, poate,
vom învia împreună

Dă-mi mâna. Ține-mă strâns.

               4 aprilie 1997, ora 2 dimineața,
                               Spitalul Fundeni
————————————————————————————-
sursa: versurisubfloridetei