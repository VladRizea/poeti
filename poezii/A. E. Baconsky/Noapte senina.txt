Unde esti, inelul meu de argint
a venit primavara si tu tot nu apari
noaptea asta senina e bolnava de prezenta ta
uite, rasare la orizont otravitorul
Antares,
daca ma uit mai multa vreme la el
prietenii mei vor muri
si eu nu pot indura
atita tristete
Unde esti, fereastra mea de demult,
creste iarba si tu nu mai vrei sa fii.
nu mai stiu de cind ratacesc pe strazi
fara tine
daca ma opresc o clipa au sa cada
zilele
ora proscrisului si a femeii tinere
a trecut
si eu nu mai pot privi de unul singur
atitea stele
Unde esti, inocenta si vinovatia mea,
unde esti torta mea ginditoare,
am visat ca priveam marea si tu veneai
pe brizanti dinspre larg
rosteai ceva nedeslusit, te ridicai in picioare
pe creasta valului
si aproape de tarmii mei inlacrimati
dispareai iarasi

Unde esti, inocenta si vinovatia mea, unde esti, intrebare?