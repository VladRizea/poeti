să iubești o femei cu pantaloni galbeni o mașină desăvârșită de făcut dragoste fără
dragoste fără identitate fără vise să iubești fără să iubești cu să iubești după ultimul
număr din
VW Liebe la
Wannsee noaptea înnebunit de păduri și de amintirile unei pierdute
aureole barbare încercând să fii altul să fii dintre cei coborâți sub armele lui
Erik cel
Roșu
când femeia zgâria copacii cu ghiarele să stingi farurile și să iubești o superbă
dansatoare din plastic
Pygmalion & Co. să iubești
Pop sfâșiind salopeta de piele neagră
noaptea când vine roua și luna ajunge la ultimul
Sexy-Show în apele lacului și pletele tale
se târăsc pe nisip ca franjurii
Yves
Saint-Laurent franjurii stelele o femeie cu franjuri
galbeni și cu cinci stele o femeie cu faruri galbene și cu cinci stele o femeie o singurătate
o dragoste o mașină cu gânduri galbene și cu cinci stele