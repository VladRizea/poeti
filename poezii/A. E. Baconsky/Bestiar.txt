Statuile câinilor caută urma falselor glorii - statuile câinilor devorează, noaptea, stafii de tirani.

Și
Nero e fără stafie, și
Torquemada e fără schelet, și
Despotului
Asiat îi putrezește numele, și călăul așteaptă la drumul mare cerșind îndurarea drumeților, dar nimeni nu-l decapitează.

Și lanțurile sună pe lespezi, sună mereu alte mâini, alte glezne, alte destine jumătate roșu, jumătate negru, jumătate de om călare pe jumătate de iepure șchiop.