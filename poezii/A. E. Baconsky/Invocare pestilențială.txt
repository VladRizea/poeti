Șapte hiene grase și șapte hiene slabe - clepsidră absurdă ieșită din fluviu, o, câte cadavre ne-ar trebui, câte hoituri de cal, câte leșuri, dar caii demult au murit, și automobilele dorm noaptea, și hoiturile toate au două picioare, și fiece lucru lasă un
SINGUR cadavru!
O, zeu al hienelor, dă-ne legi noi, milostivește-te pururi de stelele noastre, coboară-ți în lucruri duhul tău fetid!
Dă-i fiecărui lucru multe, multe
NENUMĂRATE cadavre!