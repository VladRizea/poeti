Zăpada cade mereu și fiarele codrilor umblă adulmecând flămânde urma -și în preajma
cadavrelor înghețate se-adună seara o zoologie meschină.

Cu nimb de clown răsare peste păduri scuipătoarea de alamă a tuberculoșilor lirici, talerul
cerșetorilor demni pe care timpul îi împăiază pentru muzeele lui.

Pune coșciugului coarde noi și fii neprihănit trubadur frumuseții acesteia, închide ochii și
cântă până când auzi-vei bulgării de țărână sunând în carcasa violoncelului tău.