dans al cetăților obosite, crepuscul roșu, abendland... agonia ticăloșitelor neamuri
sufocate în aur și purpură veche mercenarul strein călărește seara pe colinele solitare

visând jaf și incendii - destul vouă! cuvintele-pești, moarte pe ape albe, meduzele infestează
istoria animale și păsări de pradă pe steaguri se schimbă în hiene și corbi iarăși mă
voi întoarce-n pădurile mele, 1000 de ani până când va trece avalanșa absurdă hoardele
vântul a și început să miroasă a carne crudă sub șeile cailor vântul stepelor, miros de
scuturi de piele
O, catedralele, quattrocento, barocul, o, viitoarele săpături arheologice în

timp și în umbra de pe acum învinsului
Apostat.