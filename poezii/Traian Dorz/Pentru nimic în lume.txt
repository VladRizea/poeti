Pentru nimic în lume nu-ţi vinde trei comori:
Credinţa şi Nădejdea şi Dragostea dintâi,
Chiar dacă pentru ele ar trebui să mori,
Fă totul pân-la moarte cu ele să rămâi!

Pentru nimic în lume să nu uiţi trei porunci:
Virtutea, ascultarea şi-ntâiul legământ...
Cu cât mai mulţi le calcă, cu-atât mai mult atunci
Veghează-le mai harnic... Urmează-le mai sfânt

Pentru nimic în lume să nu laşi trei virtuţi:
Smerenia-nfrânarea şi pacea în Hristos.
Şi-atunci cu cât trec anii mai mulţi şi mai plăcuţi
Cu-atâta rodul vieţii va creşte mai frumos!