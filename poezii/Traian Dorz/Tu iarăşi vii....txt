Tu iaraşi vii, Isus iubit,
   În peştera săracă,
Căci bunătatea Ta spre noi
   Cei mici şi slabi se-apleacă.

În jurul ieslei Tale-acum
   Ne adunăm grămadă
Şi Te rugăm: ne fă curaţi
   Ca alba Ta zăpadă.

Deschide-a vieţii noastre porţi
   Să Te primim pe Tine
Şi-nseninează al nostru gând
   Ca slăvile senine

Să stăpâneşti în noi deplin,
   Aducător de pace.
Şi buni, aşa cum Tu eşti bun, 
   Să poţi a ne preface.

Să nu mai fie pe pământ 
   Nici ură, nici războaie!
Copil iubit ce vii la noi
În peşteră şi paie…