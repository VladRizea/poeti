În trecerea grăbită prin lume către veci, Fă-ți timp, măcar o clipă, să vezi pe unde treci! Fă-ți timp să vezi durerea şi lacrima arzând Fă-ți timp să poţi, cu milă, să te alini oricând! Fă-ți timp pentru-adevăruri şi adâncimi de vis, Fă-ți timp pentru prieteni, cu sufletul deschis! Fă-ți timp să vezi pădurea, s-asculţi lângă izvor, Fă-ți timp s-asculţi ce spune o floare, un cocor! Fă-ți timp, pe-un munte seara, stând singur să te rogi, Fă-ți timp, frumoase amintiri, de unul să invoci! Fă-ți timp să stai cu mama, cu tatăl tău - bătrâni.... Fă-ți timp de-o vorbă bună, de-o coajă pentru câini....  În trecerea grăbită prin lume către veci, Fă-ți timp măcar o clipă să vezi pe unde treci! Fă-ți timp să guşti frumosul din tot ce e curat, Fă-ți timp, că eşti de multe mistere-nconjurat! Fă-ți timp cu orice taină sau adevăr să stai, Fă-ți timp, căci toate-acestea au inimă, au grai! Fă-ți timp s-asculţi la toate, din toate să înveţi, Fă-ți timp să dai vieții și morții tale preț.  Fă-ți timp, ACUM! Să ştii: zadarnic ai să plângi, Comoara risipită  a vieţii, n-o mai strângi!