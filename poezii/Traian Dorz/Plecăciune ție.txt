Plecăciune ție, plecăciune ție,
Fecioară Marie,
căreia ți-a dat Tatăl Cel Prea Nalt
Harul minunat!

Domnul te arată binecuvântată,
Fecioară Curată,
nu te teme dar, tu ai mare har:
vei fi un sfânt altar.

Plecăciune ție, plecăciune ție,
Fecioară Marie,
căci prin Duh de Sus, Fiu îți va fi-adus,
să-L numești Iisus…

Sfânta Lui Domnie veșnic o să ție,
Fecioară Marie,
El va fi chemat Fiu Celui Prea Nalt,
Domn și Împărat.

Plecăciune ție, plecăciune ție,
Fecioară Marie, 
Tatăl va voi, Duhul te-a umbri,
Fiul te-a slăvi.

Plecăciune ție, plecăciune ție,
Fecioară Marie,
căci a Celui Sfânt Voie și Cuvânt
sunt un legământ!…