De ce aşa degrabă se stinge lampa ta,
De ce nici c-o ispită nu te mai poţi lupta,
De ce la rugăciune te-ndemni mereu mai rar,
De ce la dărnicie ajungi tot mai avar?
De ce îţi oboseşti răbdarea prea curând,
De ce nu ţi-a cuvântul şi duhul tău mai blând,
De ce nu ai putere vrăjmaşii a-ţi iubi,
De ce-ţi slăbeşte râvna cu fiecare zi,
De ce tot mai în urmă rămâi de fraţii tăi,
De ce ţi-e tot mai teamă de ochii celor răi,
De ce tot mai cu groază la moarte te gândeşti,
De ce eşti tot mai gata mereu să te-ndoieşti,
De ce ţi-e tot mai slabă dorinţa de-a cânta,
De ce n-ai nici voinţa, nici duh de-a asculta,
Ce-ţi face goală viaţă şi sarbezi ai tăi, paşi?
- Păcatele ascunse ce nu vrei să le laşi!