Pe lângă apa care trece,
Cu tine astăzi cine trece,
Cu cine treci în noaptea rece?

Cui îi șoptești viață bună,
Al cui nume îl spui în lună,
Și lacrimi cine îți adună?

Pe sânul cui plângi tu iubirea?
Cu cine lauzi înflorirea?
Cu cine blestemi veștejirea?

Cu cine numeri tu arginții?
Cu-ai cui dinți îți tremură dinții
Când ți se stinge glasul minții?

Oricine te-a răpit din mine
De te-ar fi cumpărat oricine,
El mă va regăsi în tine.