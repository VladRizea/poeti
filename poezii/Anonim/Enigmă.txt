Sunt cineva foarte original,
Pentru bunici - un străbunic
Și printr-un destin fără egal,
Pentru mămici sunt un tătic.

Mă consider foarte drăgălaș
Nu sunt mascul, nici femelă,
Fără să avut vreodată urmaș,
Am răspunderea ca o tutelă. 

Eu sunt prietenos cu oamenii, 
Însă urăsc lumea în totalitate. 
Nu iubesc nimic, doar banii -
Detest locuri de aur invadate.

Existența-mi e binecuvântare, 
Însă vai de acel ce m-a văzut;
În ciuda aparenței deloc clare
Toată lumea mă dă cunoscut. 

Sunt cel mai mic dintre pitici, 
Dar am înălțimea foarte mare;
Pipăi, alerg, mă joc cu cei mici
Deși n-am mâini, nici picioare. 

Decât vântul sunt mai ușor, 
Sparg tot ce-mi iese în cale 
Chiar de sunt foarte iubitor,
Nu cunosc ce-i dor și jale.

Eu sunt de toate culorile: 
Sunt plat, gros și rotund. 
Am mirosul ce-l au florile
Cu mucegai totul inund.

Sunt ca ursul la fel de blănos, 
Pielea mea fină e o dulceață
Și chiar dacă mai merg pe jos
N-am făcut niciun pas în viață.

Eu trec drept o ființă discretă, 
Sunt guraluv ca o călugăriță; 
Admură toți a mea trompetă;
Nu scot un cuvânt pe guriță.

Sunt luat drept un cărturar,
Deși pasc o cireadâ de vite;
Sunt un necioplit, un ordinar, 
Dar merg pe cărări cinstite.

Sunt mai puternic ca un rege,
Domnesc peste tot pământul
Oricine urmează a mea lege,
Vrea să-mi cunoască chipul. 

Adun la un loc mulți golani 
Am supuși și sunt un sclav,
Însă comand peste suverani 
Din budoar și din conclav.

Fără să am ochi vă privesc 
Deși sunt surd, eu aud tot,
Pe urmele voastre pășesc
Însă surprins să fiu nu pot.

Eu mor și nasc pe moment
Cu o existență nemuritoare
Am: trecut, viitor și prezent
Și imaginea ... copleșitoare.

1800

Traducere - Victor Borziac