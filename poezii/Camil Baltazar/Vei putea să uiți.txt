Vei putea să uiți proaspătul rai
în care te legănai
în brațele mele
când mă iubeai?

Vei putea să uiți sărutul între ferești,
în curtea în care vița se obrintea,
când gura ta între gratiile degetelor
ușor buzele-mi căuta?

Ce îngeri țineau
fragila-ți făptură
că buzele-ți abia conturau
răcoarea de miez de nucă și gură?

Putea-vei să uiți
că, feciorește,
ochii și-au trimis ageri și iuți
magice punți?

Că am ars laolaltă 
în jarul aceluiași știut
pardosit și așternut
cu taina lui înaltă?  din volumul „Tărâm transendent”,1939;