cum din mişcarea degetelor s-ar naşte muzica 
paloarea tristă a sunetului străbate 
distanţa dintre două tăceri 
în joc nu e starea lumii 
când dinspre univers răzbate prin tine 
fiorul tandru al naşterii 

e-o seară fără perspective 
sărăcăcioasă 
plină de-ntuneric 
cum ai păşi peste marginea abruptă în alt univers 
cum din tine se înalţă un fum veşted de tămâie 
alungind înserarea 
cum din tine ar păşi spre niciunde sinele tău 

în fiecare zi voi binecuvânta clipa 
în care Dumnezeu te-a înfăţişat 
albă ca lacrima plânsului lumii 
nevăzută 
în fiecare zi voi închide în amintirea ta 
păianjenul cu o mie de cocoaşe 
Îngerii vin când nu-i chemi 49
gol în pântecele de gips al inorogului 
nu toamna vine de hac frunzei nu frigul 
nici vânturile cu lacrimi reci 
numai depărtarea numai depărtarea 

glasul tău plânge 
umbra ta împreună pământul cu cerul 
într-o lacrimă

vai cum se roagă lui însuşi sufletul 
de sparge tiparele luminii 
vai vai cum se albăstresc în ele însele clipele 
până la tine