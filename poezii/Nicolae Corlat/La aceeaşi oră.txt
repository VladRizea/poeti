în fiecare zi mă trezesc la aceeaşi oră
ştii şi tu, anul începe la oră exactă, 
luna pe cer se naşte cînd îi vine timpul, la aceeaşi oră
zâmbetul pe chip, tristeţea, vin şi ele, aşa, tiptil, 
în fiecare zi, la aceeaşi oră
numai moartea, numai ea nu ştii prea bine când vine 
ea n-are hotar, nici oră fixă, nici răsărit 
vine în fiecare zi când nu o chemi 
la o oră pe care n-ai fixat-o tu niciodată.