undeva 
departe 
pe o insulă
în mijlocul mării 
veghea pinului ia formă de cruce 
într-o sinistră aşteptare 
cum într-o cameră goală
sunete de pian 
mărşăluiesc de-a lungul pereţilor albi 

copilul din tine se-aşază pe-o piatră
de la începutul lumii 
ascunsă păsărilor văzduhului 

razele lunii împrăştie ninsoare 
peste munţii din suflet 
e seară
liniştea coboară 
cântec de dragoste nespus nesfârşit