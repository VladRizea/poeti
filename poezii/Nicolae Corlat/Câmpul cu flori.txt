după o lungă aşteptare 
copilul aşterne pe cer o umbră 
uşoară 
trecută-n uitare 

se cuvine să taci 
alergând printre fluturi 
până toţi anii din tine 
vor adormi 
iar visele vor pluti în faţa paşilor 
printre petale 

acum sunt umbra aceea zăvorâtă în ani 
cobor noaptea din oglinzi să te caut 
cu toate că am mers mii de leghe pe deasupra cerului 
fără să ştii am rămas în icoana la care îngenunchezi