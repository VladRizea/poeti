Nu esti multumit de zilele tale sufletul meu?
Sperai mai mult?
Uite, e atita soare
si atita umbra pe fata ta ingereasca
incit incep sa ma tem
ca ai sa pleci intr-o buna zi si n-ai
sa te mai intorci
in temnita atit de sordida
a trupului,
mormint nevrednic de lumina ta
groapa de vreascuri
in care mai intirzii, mai revii inca
tot mai visator, mai absent
ca un cocor care se pregateste nostalgic
de marea plecare
urca deodata foarte inalt
deasupra cuibului
se roteste in semn de ramas bun
de doua ori, de trei ori
si cu o ultima zvicnire de aripa
intra in transcendenta
La fel intr-o zi
ai sa dispari cu chipul meu cu tot
pentru totdeauna
vor ramine olanele casei goale
vor veni ploi si vor dizolva acoperisul
vor veni nopti si-mi vor dizolva trupul
iar tu vei visli mai departe
cu gitul intins
anesteziat de betia zborului
mereu in capul unghiului
cu priviri halucinate

largi, tot mai largi
fara intoarcere
pina cind orizontul de jur-imprejur
va deveni o singura
privire
Esti nemultumit de zilele tale, sufletul meu?
Sperai mai mult?