Sabinuță, în frunzarul ceruit al pădurii 
Buzele tale înroșite sunt potirul cu pâinea 
cuminecăturii,
Pleoapele înrourate împrejmuie hotar de rai, 
Lumină din lumină să ne dai. 
Nu-i cerul mânjit numai cu sudalme, 
Dacă n-ai sta ascunsă în culcușul din tufiș,
Ridică-ți tristețea albastră hodinită-n palme, 
Ai auzi cum se-nnoadă cântecul meu pe furiș.

Poemul înflorește tinerețea în icoană, 
Mugurii amintirii plesnesc precum o rană.
Filele ne povestesc cum fata din pădure 
Crescută-n zmeuriș şi adăpată cu laptele de mure
Şi-a încopciat în urechi ciucuriți cercei 
Din trilurile limpezi al turmelor de miei 
Şi cum tristețea-n sânge cu cântec de Florii 
Nu mai creștea miraj de ducă visărilor târzii. 
Hai, vino, pădurea e aproape
Cu liniști, cu pace, cu triluri de ape 
Şi nu mai adăsta lângă tristețe
Săbinuță, auzi cum îți dă viața şi ție binețe!