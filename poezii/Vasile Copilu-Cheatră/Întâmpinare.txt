Strămoșii din oseminte, au ieșit ca să ne vadă, 
Îmbrăcați cu șube grele şi cu coifuri verzi de zadă, 
Vâslesc frunzele din aripi, pădurea cu păru-n vint, 
Îi întimpină smerită, nu se-ntreabă cine sunt, 
Piersecul de la fântână înflorește rândunele 
Şi e mândru ca păunul răsfățându-se cu ele. 
Norii herghelii tărcate, aleargă pe cer zănatec, 
Printre munți trece-Arieșul, ca un print născut în cântec, 
Sus pe creste apusene Decebal privește-n zare, 
E numai uimire mută tristă înflorită a mirare.