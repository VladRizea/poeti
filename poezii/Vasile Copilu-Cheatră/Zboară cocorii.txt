Zboară cocorii, zboară spre sud 
Cu cerul patriei pe-aripă, 
Vâslesc din greu şi cum vâslesc aud 
Cum plânsul după cuibul lor se înfiripă.

Zboară cocorii cu pliscul ud
Vâslind sub cer, ca un compas deschis, 
Zboară să ierneze doar la sud 
Şi-n trestii să adoarmă cu litoralul românesc în vis.

Zboară cocorii cu taina-nchisă-n ei, 
Zboară spre sud sub norii șui, 
S-ajungă lângă faraoni şi zei, 
Dar tot acasă, lângă noi, se-ntorc să scoată pui.