Încă mai visez şi cânt 
Şi laud încă-acest pământ, 
Chiar dacă știu că nu mai sui 
Pe muntele cuvântului.

Mă bucur sincer că trăiesc 
Şi calc covorul românesc, 
Pe plaiuri trase cu echerul 
Peste care râde cerul.

Tot mai cred şi mai visez 
Lângă strămoși, curând, să mă așez, 
În țintirimul de la Iara 
Pe care-l ține-n brațe țara.

Şi c-o să ploaie peste noi, 
Cum plouă toamna, în copacii goi, 
Uitarea ca o cergă grea, 
Şi n-o să mă mai plângă nimenea.

Dar până una alta eu mă simt 
Încă holtei, de ce să mint? 
Mi-e sete încă de viață,
De-aceea o strâng, ca pe-o Măriuță-n, brață.