Lui Victor Felea

Mi-aduc aminte ca acum
Cum ne jucam în Rogină, pe drum, 
Bătrânul duh, îmi răscolește chipuri 
De mult înmormântate în nisipuri.

Îmi vin în minte câte-am tras, 
Când vara-n Crezmezeu am mas, 
Cu tata şi cu Sandu împreună, 
Pe vreme rea sau vreme bună.

La sapă, secere sau la cules 
În delnițele de pe șes,
Când napi, când crumpene, când cucuruzi 
De multe ori îi culegeam de cruzi;

Şi îi căram în spate fără spor 
Să-i zvânte mama în cuptor, 
Iar de la Rața, în tăligă, 
Să ne-nturnăm, cu măciniș, de-o mămăligă.

Ca noi făceau şi Diba, tetea Constantin, 
Doar Murăş bea jinars senin, 
La Hâirş sau la Popoaie-n făgădău 
Şi suduia, când se-ospeta, de Dumnezău.

Nu l-am uitat pe Dublezău
Când se-ntorcea horind spre casă, în părău 
Şi-mi vin în minte cât de-nalți erau, 
Plopii păscuții ce se răzimau,

Cu fruntea-n cer, acolo lângă cruce, 
De parc-ar fi vrut în brațe să-l apuce,
Cu fiecare frunză, când se clătinau, 
În brațele lor mă legănau.

Iar mai târziu când am ajuns holtei, 
Cu Chira şi cu frates-o, tustrei, 
Jucam la Lupu biliard 
Şi ne cânta din ceteră Menhard.

Apoi la baluri, la casină,
O alegeam pe fata popii Felea, drept regină 
Iar dimineața-n zori o conduceam acasă, 
Cu muzica, făloși, ca pe-o mireasă.

Seara îi dădeam o serenadă,
Vecinii deschideau obloanele s-audă,
Măriuța apărea-n fereastră, 
Doar ca o umbră sau părere-albastră.

Se aprindeau chibritele, odată şi-n c-odată, 
În semn că serenata e încuviințată, 
De popa Felea şi coana preuteasă, 
Gat oricând să te-mbie luminoasă-n casă.

Dar uite că așa mi-a fost dat să fie, 
Măriuții nu i-am scris nici o poezie. 
Acuma o așez în vers 
Ca pe o ființă din alt univers.

Când m-așez la birou, seara, 
Îmi vine-n minte, întâi, Iara 
Cu ulița Băişorii şi Togatul, 
Unde-şi pășteau gâștele tot satul.

Şi-mi vin în minte unchiul Pamfilie şi Ghilei 
Şi alte mărunțișuri, câte vrei, 
C-aicea am învățat să-mi îndrăgesc țara, 
De când ieșeam cu vitele, în Legeleu, la Iara.