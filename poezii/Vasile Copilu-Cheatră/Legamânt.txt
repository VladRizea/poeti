Am vrut să fiu rapsodul celor mulți,
În inimă să le aștern un pat 
Tuturor celor flămânzi, desculți
Şi pentru drepturile lor cu toți jindarii să mă bat,

Am ars cu fiecare suruman
Şi-am împărțit cu el un druț de pită,
De a fost gol i-am dat suman
Chiar de-am rămas doar în cămașa mea cârpită.

N-am așteptat nici o simbrie, 
De când îi cânt, pe moți, cu-nverșunare, 
A fost şi e o mare bucurie 
Când le-am adus oleacă de-alinare.