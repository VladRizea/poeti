În fiecare brazdă de pământ 
Dau de un ol de-acuma două mii de ani; 
Şi câte şi mai câte nu mai sunt, 
În urma plugurilor trase de plăvani ?

Pitaci de aur strălucesc 
Încă, de-atâta vreme îngropați, 
Pe fața lor pot să citesc 
Chipuri de daci sau de-mpărați.

E semnul vredniciei din străbuni, 
Că țara a fost meșteră în toate, 
Când s-au găsit în vetre, vechi, cărbuni 
Şi-n vase barosane şi bucate.

Belșugul din muzee-i mărturie, 
De bunăstare şi de pace-aici ; 
E semn de netăgăduită bucurie 
Că moșii şi strămoșii au fost vrednici.

Atunci cum să răbdăm ocara şi osânda, 
Că n-avem rădăcini adânci? 
Sau vor să le plătim dobânda, 
Că ne-au dat, la noi acasă brânci ?

Nu vor avea această bucurie,
Că n-am lovit pe nimeni pe la spate, 
Ci, de va fi așa precum e drept să fie 
Vom face, ca şi astăzi doar dreptate.

Am dovedit că nu lovim pieziș 
Şi știm să prețuim ce-i omenia, 
O spunem, orișicui, fățiș
Mai bine nu trăiește ca în România.