Nu-s arbore, nici pasere-n văzduh nu sunt 
Şi totuși ard ca flacăra în sus,
Sufăr pentru fie ce cuvânt, 
Care-n carte nu e bine pus.

Da, sunt suferință, asta nu vă mire, 
Fagure sunt, vânt de răsărit. 
Şi mai simt că-s, os de mânăstire, 
Meșterul Manole, ce-n ea s-a zidit,

Lacrimă-i cuvântul, bob de bucurie, 
Pentru care-atâția plângem şi ne doare, 
Că nu strălucește, cum am vrea să fie, 
Chipul țării-n carte, oază de odoare.