Acum vechiul burg nu se mai schimbă după vânt 
Şi după aierul cald de la sud.
Urmașii Mureșenilor aud 
Cum le cad alte culori peste veșmânt.

Pădurea nu mai este închisă în trunchiuri iar calma 
Melodie a frunzelor de vară 
Se scutură seară de seară
Peste oraș, în inimi de motoare şi cântece de-avalma

De jur împrejur au crescut păduri de beton şi piatră 
Peste Andrei Mureșianu plouă bucuria, 
Că Răsunetul său se cântă într-o singură vatră 
Şi vatra asta se numește România.