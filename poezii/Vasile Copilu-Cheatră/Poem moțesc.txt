Detunata somnoroasă 
Se trezește-n zori cu greu, 
Cu arnici roșu tivită,
Peste-al cerului resteu 
Dă mâna cu Dumnezeu.

Arieșul şi-a spălat ochii cu soare,
Zori dau trântă pe răzoare.
În pradină doi feciori
Mulg o turmă de miori.

Sus în deal de răsărit 
Polog de omăt dalbit, 
Da' zău ăla nu-i omăt 
Nici-i floare de pomăt, 
Ci-i mândra albă, mărgele, 
Horind din tulnic a jele 
Şi-i scăldată-n calapăr 
S-o îmbuci ca pe un măr. 
Smoc de soare-i râde-n chică 
De-ai sorbi-o din ulcică.