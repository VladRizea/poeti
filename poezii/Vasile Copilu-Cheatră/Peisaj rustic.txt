Soarele se odihnește sus pe creste, 
Tulnicul mușcă din tăcere ca din pită,
O capră neagră, sub stâncile agreste,
E gata, gata, să cadă-n ispită.

Arieșul curge spumegând
Printre grohotiș şi bolovani, 
Mocănița suie gâfâind
Încărcată, ca ciorchinele de boabe, cu mocani.

Drumu-i lung şi rău, surpat şi ros,
Numai moții îndrăznesc pe el să-şi ducă 
Sărăcia ce-a ajuns la os, 
Că pe domni şi cocia-i hurducă.

Sus pe-o coastă în cătun 
Popa prohodește patru decedați, 
Bag samă, de traiul bun, 
Au murit tuspatru spânzurați...