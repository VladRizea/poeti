Străbunicul a lucrat cu barda şi săcurea 
Și-ntr-un an era gata mânăstirea, 
Ca scria cu gilăul în brazi şi goruni, 
Numai chipuri de sfinți și de oameni buni,

Bunicul a scris mai subțire,
Nu s-a gândit la vreo mânăstire. 
Cu degetele sale lungi de fuior
S-a mulțumit să mângâie talia unui ulcior.

Tata a coborât de copil în pământ, 
Poate de aceea a împrumutat un chip de sfânt. 
Ne mai privind cu anii la cer, 
A rămas toată viața numai un miner.

Eu am vrut să cuprind veșnicia din hăuri, 
Într-un fluier cu numai șase găuri, 
Şi tot cânt, de când mă știu că mă cheamă Vasilie,
Să mă i-au la întrecere cu vre-o ciocârlie.