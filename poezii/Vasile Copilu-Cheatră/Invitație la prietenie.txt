Prieteni, ne-am născut sub zodia aceluiași vis, 
Toate cântecele pământului ce drage ni-s;
Cu sufletul curcubeu, peste lume, de la răsărit la apus, 
Culorile păcii le-am cules şi-n fagurii cuvintelor cu grijă le-am pus.
Că numai noi cunoaștem cheile minunii, 
De-a zugrăvi în carte bucuriile luminii.
Calde, inimile noastre cu liră de heruvim, 
În cele patru puncte cardinale, bucuroși, le risipim. 
Ni-s sufletele știubeie cu razele stamine de stea,
Din care oricine şi oricând e liber să bea. 
De-atâtea stele pe umeri şi-n vers, 
Le risipim ca nababii printre oameni în mers. Grădinile poeziei vin oamenii să ni le pască, 
Dar altele mai frumoase o să înflorească, 
Şi niciodată nu vom stoarce tot mustul din cuvinte, Pentru poemele noastre cu soare în veșminte. 
Prieteni nu-s pe lume prăpăstii nici mări de noroi, 
Să rupă podurile de aur dintre noi. 
Pe surzi făcutu-i-am cu inima s-audă 
Şi datu-le-am somn celor zdruncinați de trudă. 
Din a nemișcării lor închisoare,
Pe ologi făcutu-i-am să salte în picioare. 
Azi versul nostru îmbrăcat de nuntă, 
Pe vrășmașii luminii cu soarele-i înfruntă
Şi-n cântec nou una ni-e cuvântul, 
Ce umple de la un capăt la altul pământul. 
E ceasul în care zmerit mă spovedesc, 
Cum a făcut-o Horia, în grai românesc.