Cu versul meu pe cine vreau să-ntrec? 
Durerea cum aș vrea s-o vindec?

Norocul cui aș vrea să-l dăruiesc 
Când eu numai cu el nu pot să mă fălesc?

Ce știu eu să fac decât să cânt 
Ca privighetoarea-n vânt?

Poate dac-aș pune-n graiu-mi mai mult soare 
Ş-ar simți, cel ce mă citește, o floare?

Oare consătenii mei din Iara, 
Ar descoperi-n cuvinte țara?

Şi în versuri numai inimă şi har, 
Nu e truda mea oare-n zadar?

Vezi, astea-s tot întrebări ce cer 
Răspuns, iar eu nu pot decât să sânger!