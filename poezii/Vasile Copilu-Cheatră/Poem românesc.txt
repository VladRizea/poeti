Am strâns mănunchi tristețea din cetine şi munți șui, 
Cu rodul ei cartea s-o scriu, durerea doar in mine-o-ncui. 
Poate n-am modru legenda moțului s-o spun mai vie, 
Poetul, s-a căznit s-o spună în pajiște de elegie.

Atunci când în padini vin cocostârcii grei 
Şi curcubeu de primăvară se naște peste stei 
Îmbujorându-mi țara de peatră, de aur şi lăptucă, 
Zodia-mi citește iar horoscop de ducă.

Inima nu mi s-a strâns strepezită, nici fierea-n cuibar 
Când tulnicu-mi descântă, doar jelea îmi crește cu sângele viespar.

Cum putea poemul moțului altfel să-nflorească, 
Când a crescut ca steiul cu tristețea din glie românească?