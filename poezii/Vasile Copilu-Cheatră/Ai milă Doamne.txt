Chinuitoarea mea plecare
m-a rătăcit prin codrii apuseni
şi n-am mai dat de pâne sau de sare
doar de urgii de piatră arsă şi buşteni.

M-oi fi-nfrăţit cu lupii de din vale
Că-s pedepsit să-mi văd străbunii goi
De mila Dumnezeirii Tale
Acum când valea urlă în puhoi?

Dă-mi Doamne viaţa ce m-a-mpins spre Tine
şi lasă lupii să se sfâşie în vale
chiar de-aşi fi mort mi-ar fi cu mult mai bine
decât acum să nu-mi văd neamu-n cale.
________________________________
Poeme scrise în 1976/77 la Bad Salzig, Mainz şi Cadaquez pe vremea căutărilor drumurilor lui Aron Cotruş şi la vizita făcută împreună la Dali, dedic aceste versuri prietenului, poetului şi învăţăcelului meu Christian William Schenk
Eu, Vasile Copilu-Cheatră