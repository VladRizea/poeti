Acum când primăvara vine ca o apă 
Si-şi strânge-n palme mugurii de-i crapă 
Tată şi frate de pădure ați pornit-o iară, 
Prin Țara românească, cu doage şi cuibară. 
De ce ne-a fost ursită zodia tristeții 
Ca luminii soarelui râsul dimineții? 
Să cânt durerea-n tulnic, culeasă, dalbă-n snop, 
Doar s-o-ndura Arieșul s-o măture, potop?

În cartea asta toate vorbele mă dor 
Şi nu știu de-i tristețea strânsă, aici, ciopor. 
Aș vrea s-o culeg toată de pe la moții mei, 
Ca cei ce vor citi-o să-ncremenească, stei, 
Să-şi slovenească-atuncea, țara mea de rai, 
Cum scrisu-i-am poemul şi-adevăratu-i plai, 
Să vadă cititorul în pajiștea din carte, 
Cum înflorește dorul, de țara mea, departe.

Când jos s-a-ntins ospăț de primăvară, sus pețit de stele, De s-oglindește Dumnezeu în el iar ochii lui în ele, 
Noi, ne urnim domol, prin țară, iară, 
Prohod purtat pe uliți, cu doniţi şi ciubară.