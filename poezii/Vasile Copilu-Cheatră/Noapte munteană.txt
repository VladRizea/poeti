Stelele scriu ciucuri albi în limpezimi de ape 
Şi ciute smălțuite adulmecă mărgăritărel s-adape, 
Bobotezele-năsprite li s-au logodit în umezite gene, 
Iar frica în urechile ciulite s-a îndătinat ca-n pene.

Sunt eu de mâna cu cerul şi noaptea zugrăvită-n munți, 
Calea laptelui văruiește peste Detunata, până la tine fumurite punți,
Luceferii alunecă să nu-i încui în lacăt de poem cum vrei;
De ce râd stelele de mine când ți le-aș vrea-n urechi cercei?

Brădetu-ncopcie colind în zvonul cetinar, 
Ciutele își pironiră spaima în iortoane de frunzar, 
Roiurile astrale în zori au amuțit mirate că le chem...

Întinde-mi tu o stea s-o cos, nu vorbă, ci floare în poem!