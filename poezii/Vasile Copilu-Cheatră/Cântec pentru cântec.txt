Pe sub tâmpla cerului,
Pe sprânceana muntelui,
Trece cântecul, ce suie,
Din izvoare-n sâlha șuie 
Şi plonjează-n cetine, 
Dulce să se legene, 
Lin se gudură în fagi, 
Fură aroma din fragi 
Şi din ochii celor dragi, 
Se-ncarcă de frumusețe, 
Să vină să dea binețe, 
Să le zică vers frumos, 
Din trișcă de lemn şi os 
Şi din tulnic şi din bucium 
Şi de bine şi de zbucium, 
Nouă care-l ascultăm 
Şi în inimă-l culcăm.