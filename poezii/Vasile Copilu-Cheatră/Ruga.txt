Pe creste-n vaier
Silha plânge,
Fagii-s picurați cu sânge, 
Brazii lacrimă rășină,
Eu mă-ntorc fără fărină 
Sus în muntele-ntomnat
Cu dungi de aur vărgat
Şi pelin împestrițat
Ca amarul, colindat
Pe cărări, în târg și sate,
Cu doniţi necumpărate.

Adă, Doamne, ceasul bun 
În vergile de alun, 
Să pun floare lângă floare, 
Să se facă sărbătoare, 
Sărbătoarea Domnului
Şi roada pământului, 
În coliba moțului!