Florile de lilioară mor cele dintâi 
Poate unde sunt cele mai sfioase, 
Ca o stea care se stinge în abis,
A coborât besna peste pleoapele tale mătăsoase.

Anii tăi oarzini ca piersecile din livadă 
Au fost brumați de hemoptizie, 
Dar au crescut în prunii de la căpătâi 
Şi înfloresc în fiecare primăvară timpurie.

An de an le dau binețe
Când mă reîntorc smerit la Albac 
S-aprind un mugur de gând la căpătâiul tău adormit 
Şi ca veșnicia să-ncremenesc, să tac.

Te plâng albăcenii c-ai rămas însingurată, 
I-am văzut de-atâtea ori chiar eu 
Dar ei nu văd că te străjuiește Arieșul 
Care-ți mai păstrează mirosna trupului reavăn ca-n cugetul meu.