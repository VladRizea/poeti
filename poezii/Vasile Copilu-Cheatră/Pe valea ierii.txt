Cu Sadoveanu ți-am sorbit poezia, 
În zilele de vară, calde, 
Când sărutam cu ochii glia
Ce cobora în tine să se scalde.

Duhul tău născut în inima pădurii,
Simțeam cum seva din pământul românesc, o bea 
Şi pe unda ta cum fug condurii, 
Ce i-a pierdut Cenușăreasa mea.

Aud şi-acum petalele cum plouă, 
Şi cum aplaudă, le-aud, 
Eram atunci un prinț de rouă, 
De mituri şi de visuri ud.

Înveșmântați în versul tău, 
Noi înșine suntem sonori, 
Ca niște clopote de anasău 
Ascunse dincolo de nori.

Spre matca ta de aur sui, 
Cu amforele toate pline, 
Cucernic la izvorul tău să pui 
Amintirea ta îngenunchiată-n mine.