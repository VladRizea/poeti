Ai crescut în melodie de frunzar, 
Cu anotimpurile foi de calendar, 
Ruga părăului veșnicia să-ți susure 
Fată de padini şi murmur de pădure. 
Culcușul nit mioresc şi creț
Iar tolul tău o blană de mistreț. 
Te-am dejghiocat din miezul de petriş 
Cu leacul cerului pe frunte curmeziș. 
În scoarțe de carpen crustată 
Ți-e zodia de iele descântată. 
Stelele s-au strâns mănunchi în ochi 
Să nu-ți fie ursita întoarsă, dedeochi.
Pădurea din jarul cuprins de cer sub pleoape 
Ți-a dăruit, în păr, cunună de aur aproape. 
Când prigorii în cânece trilurile rup, 
Iar brazii mustesc elegii ca roiu-n stup 
Şi-arama din fagi picură mută
Pete pe blana de ciută 
Eu vin, în ciuda vântului șuier,
Să-ți cânt melancolia şi inima-n fluier.