Am sărutat Arieșul cu pumnii plini de prund, 
Lacrimi grele am rostogolit până-n străfund. 
Era atâta plânset în undele senine 
Că toate pietrele de aur erau pline.

Am împletit scâncet de cetine din gruiuri 
Şi cântece de tulnic zvonite printre măguri, 
Cunună înflorată cu plâns durut prin țară 
De moți frățâni cu dorul şi cântecul de seară.

Se-ntoarce drumu-n mine, în munte şi pe apă, 
Holoangări goi şi jilavi la-ncrucișări se-nchină,
Îi port şi-i simt în mine aievea cum s-adapă
Şi cânt cu moții-n tulnic şi cimpoi, 
Că muntele de aur s-a cununat cu noi.