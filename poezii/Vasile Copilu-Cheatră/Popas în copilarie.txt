Poetul s-a întors în sat, flămând
De amintiri şi prietenii uitați,
Căprioarele copilăriei îi surâdeau în gând, 
Iar plopii păscuții l-au îmbrățișat ca niște frați.

Îmbătat se simțea poetul înaintând ca-n poveste 
Pe ulițele satului, azi asfaltate,
Când s-a pomenit în fața casei lor fără de veste, 
Cu pleoapele peste ferestre, cât podul palmei, lăsate.

Ograda s-a strâns în sine şi ea,
Nu mai cânta nici un cocoș pe gardul vecinului, 
Inima poetului sângerând suferea, 
Când n-a mai apărut Lupan gudurându-se la picioarele lui.

Cu turmele amintirilor întoarse în bătătură, 
Poetul s-a-ndreptat spre școală să-şi caute sălaș, 
Dar în locul ei a-ntâlnit un liceu cât o prefectură 
Şi-abia atunci şi-a dat seama c-a nimerit la oraș.