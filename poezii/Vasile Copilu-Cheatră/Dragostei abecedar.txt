În zorii-abia mijiți din mina ta sau de alt undeva 
S-a-mburdat în ziuă, pe dungă ori pe brânci, o stea.

In ochii tăi, snopi de lumină, hodinitul cer 
Şi-a aprins stelele heraldic făclier.

Viperele trezite din somnul pădureț 
Cu cearcănul nopții pecet pândesc vânat de preț.

Pârâul inimii svâcneşte sub lama custurii, 
De aceea ți s-a ogoit cuibar în palma gurii.

Dacă ai vrea al cuminecăturii dar,
Am putea sloveni dragostea noastră în abecedar

Şi-ar putea şi mâna, poetului mire, s-o scrie, 
Altfel adjectivele să le-nflorească nu poate sau nu știe.