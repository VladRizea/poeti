Facutu-ne-am rug din Sarmisegetuza,
Să nu ne mai afle dușmanii nici spuza... 
Brazi aprinși şi drepți, din zare în zare, 
Am ars şi ne-am stins în picioare,
Să se cutremure în zarea ei albastră, 
Roma Cezarilor de furia noastră,
Și de cele din urmă-ale noastre chiote spulberate-n vânt, 
Să se scoale-n picioare întregul pământ. 
Plămădiți neînfricați din neînfrângere, 
Inima, trupurile noastre, sortite-au fost să sângere, 
Dar ca nimănui pe lume soarta ne-a deschis, 
Ca sub un arc de triumf, cu fulgere scris, 
Drumuri cum nici când n-am visat, 
Pe care picior de rumân nu le-a mai călcat. 
Peste întinsul dimineții lor căpătâi, 
Pasul nostru să fie pasul cel dintâi, 
Până la marginea rotundă a pământului, 
Până unde ajung doar prigoriile gândului. 
Unde-şi uită şi-şi culcă ostenelile zborului, 
Doar privighetorile albe la Curțile Dorului, 
Să ducem o ramură de măslin, ca să 
Vadă toți ereții din lume ce odrăslim la noi acasă.