Inima mea își are rădăcinile sub Țebea, 
Lângă moaștele tribunilor amirosind în plante, 
De-acolo își trage stirpea şi bea 
Cu nesaț, vlaga, pentru zilele acestea înalte.

Lângă tâmple mă frige svîcnind suflarea unui get 
Şi-n sânge cântă flori de sarcofagii dăltuite-n piatră, 
Simt cum la nunta strămoșilor mă îmbet 
Şi toate năvălirile barbarilor mă latră.

E atâta zvocot în ea, încât zbârnâie ca o strună 
Şi doinele tărăgănate de mila ei suspină, 
Ca şi frunza fagului nu se ogoaie, nici nu se îmbună 
Prefăcându-şi fiecare distih în lumină.

Inima mea e inima strămoșilor mei, 
Crescută în plante, în arbori, pe buze de viroagă 
Şi în ea, neostenit, inima lor de stei, 
Pentru țara în care moaștele lor, necontenit, se roagă.