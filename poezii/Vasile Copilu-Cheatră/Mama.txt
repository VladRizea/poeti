Omu' mi-a urlat la țară 
S-aducă pruncilor mălai, 
Eu motroșesc din zi în sară 
În casă, la poiată şi pe-afară; 
Mi-e firea aspră şi-mpietrită 
Şi bucuria înăcrită.

Un prunc dejghioacă coaje, 
Altu-nădeşte donițe şi doaje. 
Pe cel mai mic l-am dat la scoli, 
Acuma îl strocşeşte dorul greu, 
Să nu zic cumva-n ceasul rău, 
Umblă ca zăluzii pe părău, 
Prin hadini şi prin mutături
Vorbind cu brazii nimănui 
Şi spune că-i poetul nu știu cui.