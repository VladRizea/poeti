Se părea că ne-am fost adunat 
Stâncă lângă stâncă, umăr lângă umăr, 
Io Pătru Obadă, şogoru Ignat 
Şi cu alți tovarăși, gloată, fără număr.

Câmpul Libertății era înflorit 
De cușme şi flamuri mândre tricolori, 
Cărturari de seamă parcă ne-au vorbit 
S-așteptăm dreptatea că pică din nori.

Din mulțime mândru văd că se ridică 
Un muncitor zdravăn la vedere, 
Spre Feleac ne-arată şi-ncepe să zică 
Precum spuse Iancu: - Gata?!... 
No că hai şi-om mere!...