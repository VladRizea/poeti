Stau lângă Burebista şi îi admir puterea, 
Cu inima-ncălzită de soare şi mândrie, 
Îl văd stăpân pe țară, cum a știut să fie 
Şi îi ascult prin ierburi, cuvintele ca mierea. 
Le mai aud şi-acum cum cad, boabă cu boabă, 
Când Deceneu repetă povața lui cea dreaptă 
Unirea şi puterea drept singura podoabă. 
De-aceea spre știință, pe-acest hrisov însemn 
Că frățietatea şi dragostea de vatră 
E cea mai tare piatră
Şi al puterii, cel mai heraldic semn. 
Burebista vede câți căței îl latră, 
De aceea mai întărește-odată al său legământ, 
Să nu cede-o palmă din acest pământ,
O spune logofătul său de taină. V. Copilu Cheatră