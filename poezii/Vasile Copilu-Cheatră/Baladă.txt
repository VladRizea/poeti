Au trecut peste noi ca un ceas rău, 
Toate câte ne-au fost dat să le trăim, 
Acum ne lasă-n pace Dumnezeu, 
Nu ne mai oprește nimeni să horim.

E-atâta liniște fecundă, 
În vara asta fără frâu, 
Încât aud secundă cu secundă, 
Cum cresc razele de soare-n grâu.

Aud cum picură în faguri mierea 
Şi cum dospește rodu-n flori, 
Aș vrea să am acum puterea 
Să scriu acest poem doar în culori,

                          1977 Bad Salzig