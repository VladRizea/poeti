Noi n-avem țară de vânzare, 
Nici preț de neguțărit moșia, 
Vrem liberi să trăim sub soare 
Cu orice nat născut în România!

Noi n-am râvnit moșia nimănui
Şi n-am mușcat din trupul altei țări, cum o făcură unii, 
Nici n-am privit ograda din vecini cu ochii şui; 
Ne-am mulțumit cu cât ne-au dăruit străbunii.

Am îndurat sudalme şi temnițe şi furci, 
Şi câte Doamne n-am mai îndurat, 
Încât şi astăzi, deși e mult de-atunci, 
Mai simțim pe buze gustul lor sărat.

Să știe domnii cei de sus şi de la Viena, 
Că dorm în noi Posade, o spunem apăsat, 
Şi de-or gusta din plata noastră-a lor e vina, 
Că vor plăti cu viața cruntul lor dictat.

Că-n fiecare dintre noi dospește, 
Atâta dragoste de țară şi de pită,
Încât purtăm în inimă, de știm că ne trăzneşte, 
De-o fi nevoie, munți de dinamită.

Noi n-avem țară de vânzare,
Voi n-aveți voie să ne-nstrăinați de glia 
Ce ne-a hrănit, o spunem tare, 
Jos palma de pe România!