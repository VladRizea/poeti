Am poposit în tigrul acesta cu veșmânt 
De steme bourene-n cusături, 
Pe unde ridicat-au coase şi securi, 
Țărani flămânzi de pită şi pământ.

Am poposit în târgul acesta de povești, 
Din care Eminescu a plecat,
De visuri şi revolte-mpovărat, 
Să taie vad poeziei românești.

Şi ospătând la masa voastră moldovană, 
Văzui că una-i fu istoria 
Lui Ștefan ca şi a lui Horia, 
Gustând virtutea din aceeași cană.

Precum se vede din hrisoave, 
Nu întâmplarea ne-a-nfrățit, 
Ci, hăt, de mult ne-am întâlnit 
În padini de dreptate şi de slove.

În noi sălășluiesc aceleași vise, 
Şi-aceeași răzmeriță-n sânge, 
Aceeași doină-a plâns şi plânge, 
De bucurie-acuma, pare-mi-se.