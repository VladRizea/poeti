Mi-e sufletul încă un mugur crud, 
Ca în ochii prunilor lumina, 
Simt primăvara-n mine cum svâcneşte, 
De prima ploaie, cu bulbuci, mi-e trupul ud 
Şi dragostea de semeni în piept îmi chiueşte.

În codrii-abia-n verziţi mă simt pe mine, 
Şi-n c. claviatura frunzelor ce mișcă, 
Aud cum cântă agatârșii din caval 
Şi chiar pe Macedon l-aud cum vine, 
Să stea o țâră la taifas cu Decebal.

Cum as putea atunci să nu tresar, 
Să nu aud cum suie seva din copaci în mine, 
Cum reîntineresc mereu ca ea, 
Şi-aș vrea să sui la cer ca într-un cuibar, 
Iar inima s-o-mpart la toată lumea.