Lui Al. Andrițoiu

Te-au cântat poeți in vers
Să-ți rămâie numele, de-a pururea, neşters.
Sculptorii au asudat să-ți cioplească
Profilul tău de țăran cu privire de pajură omenească
Unii te-au dăruit cu chip de cremene,
Să nu mai fie altul care să-ți semene.
Alții te-au înălțat
Până la rangul de împărat. 
Mulți au scris însă simplu, omenește
Despre amintirea ta, care în noi sălășluiește. 
Doinele în tânguiri de dor,
Te-au păstrat ca pe născătorul lor.
Poporul s-a tânguit după tine, 
În cântece de jale pline.
Pruncii din pântecile mamelor s-au zămislit așa, 
După chipul şi asemănarea ta. 
Vulturii rotindu-se pe cer, agale, 
Se-nchină pios moaștelor tale. 
Pădurea, în grăirea ei neștiută, 
Tot numele tău ecoului îl împrumută. 
Cei închiși în temnițe pe nedrept, 
Au trăit cu icoana ta în piept. 
Apele, cascadele, ciobanii din trișcă,
Cu numele tău şi-acuma ne mișcă. 
Ciocârliile, care spre cer cântând s-avântă, 
Tot despre tine cuvântă.
În florile din padină s-a-ntrupat,
Chipul tău de dreptate luminat, 
Iar în tsihiile vânjoase a crescut sonor,
Cugetul tău pentru popor. 
Cocoșii de munte când își rotesc dimineața penaju-n volută 
Iară şi iară pe tine te salută.
Cerbii in saltul lor avântat, 
Îți aduc un omagiu bine meritat. 
Soarele când peste munți se ivește, 
La căpătâiul tău, o clipă-ncremenește. 
Fetele când se logodesc, 
Întâi numele tău îl rostesc, 
Iar mamele când nasc în chinuri grele 
De chinurile tale-ntâi li-i jele. 
Țara, în straie noi, îți dăruie,
Plaiurile ei peste care amintirea ta să stăruie, 
Iar eu te rog smerit primește ca pe-o floare, 
Inima asta care cântă şi ți-o aștern la picioare.