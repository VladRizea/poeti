N-am un petec de pământ, 
Averea mi-e o bardă știrbă, 
Brazii sărutați de vânt
Îi cioplesc, horind cum îmblă 
Moțul dup-un druț de jimblă. 
in pătrarul lunilor 
Dejchioc miezul pietrelor. 
Casa mi-o sărută cerul 
Şi pe mine-n drum amarul. 
Drum la casă de sărac 
Şi de moț fără ortac. 
Merindare cu păsat 
Pruncilor pită de sat. 
Innod ploaie, colb şi vânt, 
Tină mestecată-n gând. 
Auru-i în foi de prund, 
În Arieş, până-n străfund. 
Câte-odată cânt de jele 
Amarul zilelor mele 
Cu fluierul Iancului 
Pe calea-mpăratului 
Lângă dricul carului 
De satul mălaiului.