Am grijă de tine,
fiule,
Prea îi crezi pe toți
pe cuvânt.
Prea te îngândurează repede
toate.
S-o știi de la mama:
dușmanul
când nu te poate strânge
de gât,
îți strânge mâna.
Și atunci când
îți pică în față smerit,
își pune sub genunchi
inima ta.

Aseară, fiule,
m-a durut amarnic
inima.
Simțeam ceva
care apasă pe ea dureros
strivind-o,
ceva ca un trunchi.
Cu ce om
te-ai întâlnit aseară,
departe de casă,
ce om,
ți-a căzut aseară-n genunchi?