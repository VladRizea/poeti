Mi-a înflorit un cearcăn vioriu,
Cântă-mă cât tânără mai sunt.
Vino, hai, ori eu la tine vin.
Cântă-mă cât tânără mai sunt.
Am un fir la tâmplă ninsoriu,
Cântă-mă cât tânără mai sunt.
Mi-a ajuns la umăr dragul fiu,
Cântă-mă cât tânără mai sunt.
A, ce râs afară argintiu?...
Cântă-mă cât tânără mai sunt.
Singură-s... E noapte, e târziu,
Cântă-mă cât tânără mai sunt.
Stai... Te strigă iar copii?... „Da”.
Cântă-mă cât tânără mai sunt.
Stai, pe ei și mâine-i poți cânta,
Cântă-mă cât tânără mai sunt.