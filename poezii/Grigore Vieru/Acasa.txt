Toamna tîrzie la noi la Lipcani,  rece ca sfecla de zahar. Ma trezesc dimineata cu toate laicerele casei pe mine,  ostenit de greul lor colorat. „Ma temeam sa nu-ti fie frig“,  zice mama. Vin rudele sa ma vada,  vorbesc în soapta afara ca la priveghi,  sa nu-mi tulbure somnul si tistuiesc pe cei mici sa fie cuminti. Ma aplec sa le sarut mîna,  ele si-o smulg îndarat: „Nu trebuie…“ rusinîndu-se de pamîntul de sub unghii si din crapaturile palmelor. O, neamule, tu,  adunat gramajoara,  ai putea sa încapi într-o singura icoana.