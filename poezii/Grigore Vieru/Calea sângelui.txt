Chinuitor este 
 Așternutul pe 
 Cruce. 
 Dar pururi umblă îmbrăcat 
 În slava 
 Domnului 
 Cel care 
 În chinul răstignirii 
 Este scufundat. 
 Străin credeam că sunt 
 În lumea aceasta. 
 Doamne 
 Iisuse,  
 Atunci când 
 Din brațele mamei 
 Pre pământ coborâi. 

 Dar ai intrat 
 Tu 
 În noaptea durerilor mele 
 Iluminându-mă. 
 Inima lumii întregi 
 Bate. iată. la mine în piept. 

 Iar sângele 
 Tău,  
 Rănitul 
 Tău sânge,  
 Pe cruce curgând,  
 Arată calea sângelui meu 
 Spre 
 Tine,  
 Spre oameni,  
 Spre lume.