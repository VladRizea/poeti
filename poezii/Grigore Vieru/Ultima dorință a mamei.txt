Nu mai vreau nimic altceva.
Vreau să umblu
În jurul casei mele
Ca preotul în jurul bisericii
În noaptea Învierii;
Să mă așez jos
La tot colțul căsuței;
Să mă sfătui cu iarba mea.
Nu mai vreau nimic altceva.
Vreau să mai umblu o dată
În jurul pomului meu,
Sau măcar
În jurul unei furnici.
Doctore,
Scoate-mă din troianul
Pernelor în care
M-am prăbușit,
Scoate-mă de-aici.
Nu mai vreau nimic altceva.