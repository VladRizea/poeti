Astă noapte a nins până-n zori
Cu flori dalbe, cu flori.
Astă noapte a fost Anul Nou:
Al iubirii ecou.

Astă noapte așteptam să-mi aduci
Crizanteme mari, dulci,
Dar la zori, eu găsii pe la zori
Ale gerului flori.

Se topesc pe ferești de-al meu dor
Ale gerului flori.
Ți-am fost dragă, eu știu că ai să vii
Cu flori vii, cu flori vii.

Astă noapte a nins până-n zori
Cu flori dalbe, cu flori,
Astă noapte a fost Anul Nou:
Al iubirii ecou.