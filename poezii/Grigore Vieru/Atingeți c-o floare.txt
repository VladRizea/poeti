Atingeți cu raza pâinii 
puternicul zid al dinților săi 
și zidul se va deschide singur.
Vedea-veți că dincolo 
nu stă decât cântecul.

Lăsați steaua din cer să ardă 
în apele întunecate 
ale ochilor săi 
și veți zări în străfunduri 
perla lacrimii lui.

Atingeți c-o floare 
crusta petroșilor săi pumni 
și vor ieși din ea 
doi melci 
cu câte cinci coarne fiecare.

Încercați să faceți asta, 
el nu este câinos, jur.

Lipiți-vă cu dragoste fața 
de pieptul său oțelit 
și veți vedea că inima lui bubuind 
nu trage în nimeni,
ea copiii își numără-așa.