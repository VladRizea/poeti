– Lumina zilei
Lin o am cosit
Și strâns-o-am grămadă
Lângă râu.
Pe soarele, iubite,
Asfințit
Tu lasă-ți capul
Ca pe-un snop de grâu.
Nu suntem singuri, nu – 
Ies stele noi 
De dor și de visare,
De tristeți.
Auzi? Pe munți
Se cântă pentru noi:
„Apleacă-ți chipul – 
Poem de frumuseți.”
 – De jale, dulceo, sunt,
De dor cumplit,
C-aud, dar nu putem
Ajunge sus,
Iar soarele sub cap 
Mi s-a topit
Și-asemeni ploii
În pământ s-a scurs.