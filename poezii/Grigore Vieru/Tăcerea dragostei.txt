Iubito, află că nu-s meșter de cuvinte,
Eu știu ciopli numai tăcerea mea fierbinte,
Iubito, află că și-n fața maicii mele,
Și-n fața ei eu tac ca roua de sub stele.
Căci de iubire nu se strigă-n gura mare,
De ea, frumoaso, inima în piept te doare.

Refren:
Ascultă bine
Tangoul care sună 
Privește-n ochi la mine,
Iubita mea cea bună!
A mea privire, tangoul de iubire
Spun clar, poetic
Ce nu pot spune eu.

Eu știu ciopli cu gura numai sărutarea,
Iar cu privirea mersul tău lin ca floarea,
Iar cu închipuirea viselor frumoase,
Iubito, eu nu sunt un cioplitor de fraze.
Căci de iubire nu se strigă-n gura mare,
De ea, frumoaso, inima în piept te doare.