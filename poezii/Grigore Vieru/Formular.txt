-Numele și prenumele?
-Eu.

-Anul de naștere?
-Cel mai tânăr an
când se iubeau
părinții mei.

-Originea?
-As și semăn
Dealul acela din prelungirea codrilor.
Știu toate doinele.

-Profesiunea?
-Ostenesc în ocna cuvintelor.

-Părinții?
-Am numai mamă.

-Numele mamei?
-Mama.

-Ocupația ei?
-Așteaptă.

-Ai fost supus
Judecății vreodată?
-Am stat niște ani închis
În sine.

-Rubedenii peste hotare ai?
-Da. Pe tata. Îngropat.
În pământ străin. Anul 1945.