Maica, nu mai osteni,
Ca avem cu ce trai,
Am si casa si banuti,
Eu, nu tu sa ma ajuti.
Maica, nu mai sunt copil,
Nu vezi ca-s si eu batran?!
Pentru lume-i fi batran,
Pentru mine tot copil,
Pentru lume om de stat,
Pentru mine-al meu baiat;
Pentru lume fericit,
Pentru mine necajit.
Pana-n seara de cu zori
Tot o fuga, tot un zor,
Ca te stiu, te-au indragit
Toate-albinele din camp.
Maica, nu mai osteni,
Hai la noi si-i mai trai.

Fiule, in cuibul tau
Ametesc si-mi vine rau,
Tare-i sus, n-aveti nici nuc,
De la noi cum sa ma duc?!
Eu, de n-am la geam un nuc,
Galbenesc si ma usuc.