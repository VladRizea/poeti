(Lui Alexandru Cazacu)


Nu mă supăr că n-am bani,
Bani puțini, puțini dușmani.
Bani nu am și nici n-au fost,
Dar îi văd la omul prost.
Unii nici de pâine n-au,
Alții câinelui o dau,
Vara mână între lei
Ca-ntre pulpe la femei.
Cine-așa te-a împărțit, banule,
Nu te-a împărțit cinstit, banule!
Să te-mpartă Dumnezeu, banule,
Te-aș cunoaște-atunci și eu, banule!


Cu banul îi tot așa
Cum îi și cu dragostea:
Când mai bine și când nu,
Când deasupra el, când tu.
Am avut și eu un sfânt
Și l-am dat la muzicanți,
Muzicanții mi-au cântat
Și-au crezut că-s om bogat.
Cine-așa te-a împărțit, banule,
Nu te-a împărțit cinstit, banule!
Să te-mpartă Dumnezeu, banule,
Te-aș cunoaște-atunci și eu, banule!