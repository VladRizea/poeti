Reîntors acasă din război
Aș veni la tine-ntâi și-ntâi,
Ori sosind din cosmos înapoi
Aș veni la tine-ntâi și-ntâi.
Dacă m-aș preface-n împărat
Aș veni la tine-ntâi și-ntâi
Din vreo ocnă grea eliberat
Aș veni la tine-ntâi și-ntâi.

Lumină lină
Care mă alină —
Măicuța mea de lacrime ce dor.
Lumină mare 
Tămăduitoare —
Măicuța mea, măicuța mea de dor.

Revenind de pe străin pământ
Aș veni la tine-ntâi și-ntâi
Dacă m-aș întoarce din mormânt,
Aș veni la tine-ntâi și-ntâi.
Aș veni măicuță-n prima zi,
Aș veni la tine-ntâi și-ntâi,
Chiar de-aș ști că nu te voi găsi
Aș veni la tine-ntâi și-ntâi.

Măicuța mea.

———————————————————————————————
