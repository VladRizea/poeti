Preacuviosului Părinte Ioanichie Bălan



Te iubesc.
Actor nu sunt.
Nu pot să joc
Rolul sângelui fals, al
Apei colorate în roșu.
Să știi că mâine
Va curge
Sânge adevărat pe jos.
Sânge cald.
Iar sângele acela
Voi fi chiar eu sau tu, șiroind
Pe sub ușă în casele celor
Dormindu-și somnul de moarte.
Poate că numai atunci
Toți adormiții Patriei
Ieși-vor din somn.
Iată, va zice Poetul,
Ați așteptat pentru copii
Dulceața laptelui cald,
Dar a venit sângele
Fraților voștri.
Luați și mâncați și beți
Din pâinea și vinul
Răstignitelor trupuri.
Și înviați întru
Nepieritoarea slavă
A pământului ce vi se cade.