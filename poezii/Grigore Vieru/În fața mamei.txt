Eu înaintea mamei 
am suflet vinovat – 
iubirea pentru dânsa
Cu brațul am furat, 
ducând-o, tot mai multă, 
iubitei mele dragi
Cu ochii ca de prună
Și buze ca de fragi.
Ah, de iubire-mi mama 
mai mult tot sărăcea, 
dar furtul că nu-l vede 
ades se prefăcea.
Iar când văzu, din dragoste 
nimic că nu-i mai las, 
pe urma mea pornise 
îmbătrânitu-i pas, 
strângând căzute fire 
de dragoste și dor, 
ce tot la mine-n casă 
le-aduse-ncetișor.