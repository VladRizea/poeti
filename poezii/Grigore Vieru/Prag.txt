Stăteam întors din neguri, 
cu bobul de camee 
la ușa ei târzie și fricoasă.
„Sunt eu, – voiam să-i strig, – 
deschide-mi, hai femeie!”
Îmi retezase glasul setea ca o coasă.
Aș fi atins cu mâna 
obrazul unui geam, 
că sfarăm nestemata mă tememeam.
Când a cercat în ușă 
călcâiul meu a bate, 
aveam picioarele de lanțuri încărcate.
Și, fiarele sunând în prag deodată, 
m-a cunoscut și mi-a deschis îndată.