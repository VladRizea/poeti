De ce c-altădată nu te mai uiţi la mine?
Cu ce te-am supărat? Eu te ştiam pe tine
Mai veselă, mai bună. Nu te-a mulţumit slova
Din sonetul publicat de mine în Vita Nouva?

Vorbeşte-mi. Tăcere ca răspuns? O, Beatris!
De ce mă faci să cuget că iubirea e un vis!…
Îţi mai aduci aminte de seara cea din parc
Când ne vorbeam în şoapte sub feeriei arc?

Dar, vai! căci timpul şterge şi sentimente vii…
Azi, noi suntem mai mândri, pe atunci eram copii.
Ce vremuri fericite… din amintirea lor
Aş vrea să-mi fac cunună de glorie-n viitor.