E o noapte ca-n poveste,
Noapte plină de misteruri
Şi-o armonie atât de dulce,
Linişte ca şi-n ceruri.

Păsărele obosite
Dorm în leagăne de ramuri,
Pe când luna visătoare
Îşi trece razele prin geamuri.

Obosit de atâtea vise,
Lângă geam, poetu-apare,
În lumina blândă-a lunei
Chipul său măreţ răsare.

Dorul aprig nu-i dă pace
Să adoarmă cu gândul bun,
Căci el ştie că iubita
Va veni pe acelaşi drum.

Ca şi-n fiecare seară
Vom vorbi de-al lumei rost,
Înecând c-o sărutare
Toate relele ce au fost.

Vino, ceas dorit, mai iute,
Tu-mi răpeşti melancolia,
Prefăcând în versuri clare
Tot ce simt, căci armonia

Unui vers, readuce în suflet
Liniştea cea mult dorită,
Timpul acesta e timp de rugă
Închinat l-a mea iubită.

Dar ce spun, e un vis acesta,
Căci iubita e departe…
Freamătul duios de frunze
Îmi aduce blânde şoapte.

Mângâieri, ce pentru-un suflet
Ca al meu e o alinare,
E frumoasă noaptea asta
Pentru vis şi aiurare.