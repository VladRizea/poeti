Foaie verde-n asfințit,
trăsnească-mă de-am mințit
că nici când n-am odihnit
ca atunci când rătăcit,
eu la tine-am conăcit.
Mi-ai dat noaptea
buze coapte,
dimineața
mi-ai dat fața
și amarul, și dulceața,
de mi-a înflorit și viața.
Fată, fată,
când te mai găsesc odată
rătăcit,
neodihnit,
fără poftă de vorbit,
doar din fân să-ți fac inel
și să înfloresc la fel?
—————————————————
sursa: #versurisubfloridetei