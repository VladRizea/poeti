Razboiul începe întotdeauna duminica dimineata la zece Si, daca-i senin, pîna spre seara la sase, pier cu duiumul eroi. Pentru pace, se cere sobrietate, un aer ceva mai rece: Pacea se-ncheie-n zori, de obicei la cinci, joi.  Femeile pe care le cauti se ofera dupa-amiaza la trei, lunea: Atunci, abandoneaza conventii, vestminte, retineri. Putin trist, distant poate (n-am putut stabili ratiunea),  Îsi iau ramas-bun la un vermut, la prînz, pe la unu, vineri.  Copiii se nasc mai cu seama - observ - seara, marti: Ora lor preferata e catre sapte si un sfert. Sîmbata pe la patru de parinti te desparti,  Conducîndu-i pentru un voiaj foarte lung si, mai ales, cert.  Numai miercuri, toate orele stau asteptînd: Numai miercurea ma contempla indiferenta si nu pot s-o implic. Numai miercurea voi pleca, într-un ceas fara timp, nu stiu cînd: Numai miercuri nu se-ntîmpla nimic.