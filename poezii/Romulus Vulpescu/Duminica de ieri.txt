Aprind tigara si te-astept sa vii Pe-o banca de pe strada, la amiaza: Secundele acestea argintii Se scutura ca verbele-ntr-o fraza.  Fosnesc soptit - vecini cu vîntul - plopii Si degetele-mi vîntul le resfira... E-o liniste de umbra cînd te-apropii,  Si mîna mea vibreaza, si e lira.  Ni-s pasii mici si rari, porniti spre gara Peronul despartirii sa-l refuze: În parul tau mai e un rest de vara,  Dar - vinetie - toamna-ti sta pe buze.  Se-mbraca-n demnitate regiunea: Duminica de ieri si-a scos coroana. Saruturile tac. Zi trista lunea. Ramas-bun, ochi. Ramas-bun, tîrg. Ramîne rana.