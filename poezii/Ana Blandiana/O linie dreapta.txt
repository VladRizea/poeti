O linie dreapta, atat,
O linie sigura
Intre cele doua parti ale paginii
Si posibilitatea de a spune:
De o parte sau de alta.
Dar nu, hartia suge,

Locul liniei il ia o colonie
De rame tarandu-se
Dintr-o parte intr-alta
Prin pamantul arat de penita,
Tremuratoare si nehotarate,
Dar razbatand,
Dizolvand granita si cerneala.
Morala:
Nu-l intreba pe calau
Diferenta intre bine si rau.