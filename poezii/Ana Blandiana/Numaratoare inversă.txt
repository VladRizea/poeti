Cand nu mai pot sa suport
Incep sa numar
(Dovada ca numerele sunt superioare
cuvintelor
Sau,
Daca nu superioare,
Oricum mai usor de suportat),
Incep sa numar, deci:
Becurile, robinetele,
Copacii care se vad pe geam,
Creioanele de pe masa,
Trecatorii, pisicile de pe acoperisuri,
Apelurile telefonului.
Dar, mai riguroase decat cuvintele,
Numerele nu pot fi adunate de-a valma,
Carti cu tomberoane de gunoi,
Claxoane cu vrabii,
Trebuie tinuta o contabilitate obositoare

Al carui singur merit e
Ca nu produce
Dincolo de exasperare
Poeme.