

Un pom, dacă îi tai un braț,
Își crește un altul dintr-un mugure nou,
Și dacă îi tai o rădăcină,
O altă rădăcină se va întinde în locul ei,
Și dacă îi înnozi ramurile,
Ele vor continuă să înflorească înnodate,
Și, dacă îi iei fructele,
El va face altele pe care ți le va oferi.
Un pom este un sfânt
Care nu poate fi umilit,
Pentru că umilința se cuprinde
În noțiunea de sfințenie.
Și un luptător
Care nu poate fi înfrânt,
Pentru că înfrângerea se cuprinde
În noțiunea de luptă,
Așa cum sămânța se cuprinde în pom
Și pomul în veșnicie.