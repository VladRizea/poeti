Oh, râzând și plângând și plângând și plângând
Ne ivim, ne-ntâlnim ne-nmulțim ne-amintim
Până unde fixat și fixat până când
Liber e sfântul marele mim.

Pân’ la ultimul pas de la țipătul prim
Totu-i prestabilit și în cer și-n pământ
Dar nimeni nu poate ști când izbucnim
Brusc râzând șî plângând și plângând și plângând.

Ce supunere geamănă cu același abim
Și pisicile-ascultă au și câinii cuvânt
Ne salvăm ne cunoaștem ne-nălțăm ne numim
Doar râzând și plângând și plângând.