Nu-mi voi mai aminti,
Va fi fost o pășune, o mare,
Păsări pluteau sau poate pești
Prin părul meu,
Voi ști doar c-ai venit
Și, cu ochii închiși
Voi auzi cum freamătă
Împăduritul Dumnezeu.
Se face liniște în mine
Până la glezne, pâna la genunchi,
Este destul să-ți plimbi în somn
Pe mine mâna
Că frunze-mi cresc cântând
Din trunchi
Este destul sa îmi ridic privirea
Ca să te văd.
O, liniștită dragoste,
Amiază suavă
Ca o boabă de strugure
Care-și găsește moartea
În cerul visător al gurii.