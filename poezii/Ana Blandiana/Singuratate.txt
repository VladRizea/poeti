Marea care se zbate-n celălalt
E-ntotdeauna mai puțin amară,
Vălul poate să pară numai fald
Atunci când îl contempli din afară
Și spasmul înălțării doar maree
Urmând chemarea căzătoarei luni,
În alții suferință e idee,
Spectaculare marile furtuni,
Prilej de faimă și invidie rană,
Moartea numai intrare în Parnas. 
O, corurile intonând osana
Peste singurătatea unui glas