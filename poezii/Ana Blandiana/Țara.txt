În tine nu mi-e dor de nimeni,
Pământ apus în somn
Prin verzi orbite,
Și sunt străină dacă trec hotarul
Pletelor tale obosite. 
Eu numai limba ta
O știu vorbi în vis
Și spune basme numai pentru tine
Prea trecătoru-mi paradis,
Prea trecătorule stăpâne. 
E frig afară
Și e ceață deasă,
Se face seară,
Timpu-ncet se lasă,
Dar cât de bine și de cald e-acasă,
Când unul altuia ne suntem țara.