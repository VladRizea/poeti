În pocnetul surd al prunelor vinete
Pe pământul umed, afund,
Voluptuos și cu nerușinare
Viața și moartea se întrepătrund.

Durere-plăcere egal vinovate
Că putrezirea e dulce și împlinirea sfârșit-
În pocnetul surd al prunelor vinete
Viața și moartea violent se desfid

Triumfătoare deodată, înlănțuite etern
În luptă și dragoste, crude și pline de
Același cântec fără scăpare,
În pocnetul surd al prunelor vinete.