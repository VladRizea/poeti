Mi-e somn așa cum li-e somn
Fructelor toamna,
Mi-e somn și mi-e bine
Sînt bună, sînt caldă,
Îmi zumzăie albine
În gînd,
Capul mi se va prăvăli pe umăr
În curînd,
Așa cum orice fruct
Ajunge o dată să cadă
Și începe să putrezească
Pe partea dinspre pămînt.
Adorm
Și capul îmi putrezește
De visuri,
Alcooluri dulci
Se distilează blînd,
La rîndul lui un înger-vierme adoarme
Și-ncepe să viseze
Putrezind.