Cine ar putea să mă jignească?
Măduva surâsului mi-e caldă
Chiar și-atunci când înghețat pe buze
Și-ntărit îmi fac din el unealtă.

Bucuria desenează păsări
Chiar și-atunci când plâng în ochii mei.
Anii îmi foșnesc în poala rochiei
Și cireșele îmi pun cercei.

Aripile buzelor palpită
Râsul în văzduh să mi-l ridice -
Râsul meu asemeni unor holde
Lichefiate auriu în spice.

Însă fericirea-i apă gravă,
Și în albia mea copilărească -
Epoleții generației mele
Cine-ar îndrăzni să îi jignească?