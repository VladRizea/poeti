Voi știți ceva și mie nu-mi spuneți,
Voi știți desigur ceva,
Altfel cum ați trăi,
Cum ați fi trăit atâtea decenii,
Părinții mei,
Și voi, bătrâni ai lumii? 
Scuzați-mă că vă opresc pe stradă,
Domnule octogenar,
Nu mi-ați putea destăinui
Și mie taina grozavă? 
Îngenunchez în tulbure lavă
La picioarele voastre, bătrâni:
Spuneți-mi taina
Stele reci cu labe fără soț vă mângâie
Și voi nu muriți.