Lauda tie, frangere, maruntire, nisip,
In care poti sa te-ngropi
Cu gandul la stanca;
Lauda tie, intelepciune-a faramei,
Mare de stropi,
Divizare adanca;

Lauda tie, putere de-a accepta macinarea
Si umilinta fainei intre paine si grau,
Intre frunte si brau
Intre Eleusis si farsa;
Lauda tie, mirare,
Ca o cheie intoarsa
In lacatul realitatii
Si-aruncata in mare.
Nimic intreg, barbati, femei, fragmente
Ale fapturii unice, visate,
Lauda tie, discontinuitate,
Lauda voua, particule si elemente,
Trepte frante, urcand
Pana la ultimul gand,
Totul in rate