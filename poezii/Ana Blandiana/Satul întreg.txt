Satul întreg adormise
Și poate visa că nici nu e,
Atât de adânc îl iubise
Mirosu-nțelept de gutuie. Stelele grele și moi
Trăgeau cerul copt spre pământ,
Ca și cum ziua de-apoi
S-ar fi pregătit fermentând
Astre prea dulci de iubire,
Fructe stricate de dor,

Ca să prelingă-n clondire
Sfârșitul lumii ușor. 
Ploi dulci de prune ucise,
Miros înțelept de gutuie,
Satul întreg adormise
Și poate visa că nici nu e.