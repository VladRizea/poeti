
Totul se schimbă,
S-a schimbat
Sau se va schimba,
Stâncilor le cresc rădăcini
Și dau muguri,
Apoi încep să se miște încet
După credința cuiva,
țăranii altoiesc abonamente de tren
Pe coarne uscate de pluguri.
Aha!
Plante cu gheare și aripi încearcă
Să-și salveze semințele învățate să treacă
Dintr-o lege într-altă,
Zbor
Lung de nori prin pământ,
Clorofilă cu puls,
Pești pe ramuri cântând
Și suspansul mașinii cu pâine
La un capăt de-ogor;
Între timp,
Regn de trecere,
Eternitate
La fel de străină
De trecut și viitor