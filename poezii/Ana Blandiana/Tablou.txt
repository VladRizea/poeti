Șase sau șapte
Cu boturile încleștate
În aceeași pradă,
Cu trupurile prelungite
De cozi halucinant
Așezate radial
Pe asfalt,
Formaseră un soare
Cu raze grase, tremurătoare,
Răsărite din canal. 
Soare de șobolani
Pe-un cer de-asfalt,
Apollo al gunoaielor, viitor
Astru cu blană pentru alt
Ev de subsoluri și rigole
Scurse spre ziua de apoi,

Zeu rozător
Hulpav din ani
Cu-aureole
De gunoi