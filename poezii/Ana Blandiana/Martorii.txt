Mai vinovati decat cei priviti
Sunt doar cei ce privesc,
Martorul care nu impiedica crima,
Atent s-o descrie,
Scuzandu-se „Nu pot sa fac
Doua lucruri in acelasi timp“,
Sau „Portretul victimei, ingeresc,
E mai important decat viata ei
Pamanteasca“.
Vinovati nu pot sa fie
Doar unul, doar doi sau doar trei,
Cand armate de martori privesc
Si asteapta sa se sfarseasca,
De batranete sa moara calaul,
Si victima, a doua oara, de uitare,
Sa se sfarseasca de la sine raul
Cum se sfarseste pur si simplu un tunel
Stam suspendati
De propria-ne-ntrebare
Ca de-o spanzuratoare
Un drapel.

„In van, raspunde timpul, asteptati:
La judecata marilor cosmare
Si martorii sunt vinovati“.