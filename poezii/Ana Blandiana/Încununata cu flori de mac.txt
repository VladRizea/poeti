Incununata cu flori de mac
Aproape descompuse,
Culese pe frig dimineata,
Cand roua se face bruma
Si daca umbli prin iarba
Strivesti sub talpi cadavrele de greieri,
Incununata cu flori de mac,
Ciocnindu-ma de fluturi muribunzi,
Inaintez
Prin somnul numit de mine
Noiembrie,
Spre clipa incerta
Care nu e nici moarte,
Nici gand.

Rauri mari trec in somn
Spre oceane
Purtandu-si pestii adormiti
In provizorii, umede lintolii.