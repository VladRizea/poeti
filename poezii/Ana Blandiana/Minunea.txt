Minunea trosneste sub talpile mele
Abia imbracata in frageda forma
A crengilor ude,
Deasupra capului meu se dezlantuie
Si picura-n mine,

Glasul ei limpede
Si neinteles se aude.
Ea curge pe pietre
Si le face frumoase,
Adoarme in fragi
Si le coace in somn,
Conul de brad i-e palat,
Leagan ochiul de cartita,
Lumanare
Oricare pom.
In ea incap
Si fructele si radacinile,
Si fluturii si albinele,
Si raul si binele
Din cer si de pe pamant,
Si chiar si eu,
Nevrednica,
Nealungata
Niciodata
Din raiul
Pe care-am incercat
Sa-l pangaresc
Pricepand.