O fuga neoprita decat rar
Intre doua aniversari,
Cat sa-ti tragi rasuflarea
Ca sa poti fugi din nou,
O fuga in somn, in tacere,
In carti, in alcool,
N-are importanta unde,
In ura, in dragoste,
Tot ce conteaza este sa fie
Cat mai completa;
O fuga in tine insuti cat mai adanc,
De afara, din calendar,

Sa nu se mai vada
Decat cel mult o spinare acoperita de muschi
Sau, cand bate vantul,
Doua palme miscandu-se,
Lovindu-se fara convingere intre ele;
O fuga fara oprire,
Mereu inlauntru,
Mereu mai adanc, mai fetid,
Si totul stiut de milenii,
Frumoasele milenii de altadata
Cand fugeam in paduri
Acum, numai in propriile noastre maruntaie.