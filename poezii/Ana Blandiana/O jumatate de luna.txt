O jumatate de luna
Cade stangace prin cer
Fa-ma sa uit,
Inger stingher,
Fa-ma sa uit,
Sau fa-ma s-adorm
In singuratatea
Crescuta diform.


Iar daca visez,
Inger intelept,
Sa nu mai tin minte
Cand ma destept.
Fa-ma sa uit,
Sau fa-ma sa scriu
Cu tipat continuu,
Inger pustiu.
Ochiul meu rece
Acopera-l, ingere,
Cu o pleoapa
In stare sa sangere
Peste prealimpede-
Le inteles.
Minte-ma bland
Si du-ma-n eres,
Da-mi jumatatea
De luna-n nestire,
Dar fa-ma sa uit,
Inger subtire.
Sfasie-mi al
Neuitarii delir,
De singuratate-mi
Sa nu ma mai mir.