"Te asteptam, imi spuse pasarea pornind.
Din cauza ta o sa intirzii prima oara.
Am putea ruga soarele sa se opreasca putin
Dar va trebui apoi sa-i fim recunoscatori.
Sa ne grabim mai bine, sa ne grabim.
Iti voi spune pe drum de ce te-am chemat
Si cine te-asteapta acolo."
Si zbura din ce in ce mai repede.
Si zburam in urma ei tot mai greu.
O vedeam vorbind
Dar nu izbuteam sa-nteleg ce spune
Si nu izbuteam sa-mi amintesc
De unde-o cunosc.
O data numai a intors capul
Si-atunci am auzit-o limpede :
"Daca nu ti-as spune toate acestea
Ai fi pierduta acolo"
Apoi din nou doar pliscul ei monstruos miscin
Si sentimentul ca n-ar trebui s-o urmez.
Si zborul meu greu, poate inspre distrugere.
Dar numai zburind
Puteam sa m-apropii s-aud
Si zburind m-asurzea
Vacarmul aripelor.