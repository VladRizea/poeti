pune cursele de șoareci
ne jucăm de-a eu și tu
tu intrai în catedrală
eu eram Margueritte d’Anjou

îmi dădeai o bicicletă
eu vedeam că n-are arc
și-o puneam să pedaleze
pe viteaza Ioana d’Arc

e vreun cocoșat pe-aproape
clopotele-s toate-n port
ies în șiruri împăiate
păsări negre la raport

să nu-ncerci să smulgi vreo pană
ca să-mi scrii un madrigal
că te-nchide-ntr-o icoană
cuviosul Cristobal