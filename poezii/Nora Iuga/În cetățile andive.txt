vai, se nasc prea multe dive
în cetățile andive
nu-ți rămâne un pătrat
să-ți adaugi un carat
nu-ți ajunge o centimă
pentru-o haină mai intimă
numai foarfeci cad din cer
în halatul de bărbier
și frumoase midinete
vin și pleacă-n gabriolete

de-ai fi fost piticul care
își scuipa cocoașa-n mare
găseai pește iertător
în curentul Labrador
și un nastur de sidef
din jiletca lui Alef