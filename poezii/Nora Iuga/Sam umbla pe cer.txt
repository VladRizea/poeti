în orașul meu crește o rădăcină răsucită
ca un corn de berbec
în orașul meu e un scaun
de pe care nimeni
nu poate atinge pământul
ssst faceți liniște
sam își scrie poemul
vede cum vaporul
se apropie de capătul străzii
vede apa neagră deșirându-se lent
vede bucla unei fetițe
răsucite pe-un deget uscat
sam umblă pe cer
trebuie să ajungă la mecca
să cumpere mere
vă închipuiți un poet de tip clasic
sugând la sânul muzei sale
un adolescent umblând pe picioroange
în coliva propriei mame
scrie sam și gâfâie
după ce-mi desfac aripa
poate să vină potopul