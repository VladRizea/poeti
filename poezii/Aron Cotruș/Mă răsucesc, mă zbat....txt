Mă răsucesc, mă zbat în glod...
gându-mi - fir nevăzut - mi-l înnod, 
mi-l deznod, 
patimi flămânde mă muşcă, mă rod...

Doamne, găsi-voi spre tine vreun pod, 
pentru foamea-mi de cer,
pentru paşii -mi ce-n gloduri s-afundă și pier,
pentru trăirea-mi fără flori şi fără rod? 

Ca un haiduc 
zdrențuit de plumbi, olog, năuc 
la răscruci sudorile de foc mi le usuc 
şi-mi înfrâng pornirile ce spre abis mă duc...
Doamne, Doamne, încotro s- apuc?!