SOROC


S-au copt,
da, toate s-au copt:
rugile, urile.
Minciuna scapără
reacții în lanț
din toate gurile,
și face loc
limpezitoarei,
major acordatei,
mult așteptatei
despărțiri
de toți și de toate.

A fost grea,
mai grea sarcina decât facerea.
Mult a trecut,
mult venin și minciună,
multă putoare și scârbă...

Dar toate le-am uitat,
ca pe visul urât,
când mi-a scâncit în brațe
pruncul simbol,
libertatea.

O, cât am pândit,
cât m-am rugat,
cât am închipuit
anul acesta,
al nouălea,
anul soroacelor!

Paul Sava - LACRIMI USCATE