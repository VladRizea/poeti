PACEA


Din tutun mestecat cu jurnal,
vorbe grele și-njurături,
peste noapte, adunasem în suflet amar și coclit
ca pe cartușele goale pierdute-n pământ.

O dimineată a așternut peste noi
zimți galbeni de aur, absurd de frumoși.

Când au luat durerile sfârșit,
gura mi se făcuse ca de copil,
mirosind a lapte și nevinovăție.

A fost semnul morții mele petrecute-n comun,
și nu din voia mea.

Pacea, scăldătoarea pruncilor în lumină,
a venit prea târziu pentru mine.

Paul Sava - LACRIMI USCATE