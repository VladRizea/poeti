MINIME ȘI CUGETĂRI

*
Dacă ții la tinerii poporului tău, învață-i o dată cu adevă-
rul și modul lui de întrebuințare. Altfel, tinerii puri și entu-
ziaști vor ieși cu adevărul pe uliți și vor fi uciși cu plumbi.
*
Omul își poate făuri singur destinul; dar Dumnezeu i-l
face mai bun. Da, fiindcă, de când e lumea cu pământul, El
n-a făcut decât asta.
*
Niciodată tinerele femei nu sunt mai frumoase decât în
septembriile calde.
*
Dacă n-ar fi existat Fra Angelico, Mozart și femeile fru-
moase, aș fi murit, nu cu plăcere, dar cu mult mai puțin
regret.
*
Nu facem fericiți pe cei pe care-i iubim, ci-i iubim pe cei
ce ne fac fericiți.
*
Cu cât te arăți mai puțin, cu atât pari mai mare. Lui
Dumnezeu, pe care nu la mai văzut nimeni de la profeți
încoace, I-au ieșit vorbe c-ar fi nemuritor.
*
Omul, ființă mică și pieritoare, nu suferă pe Dumnezeu
lângă el.  Vrea să-L știe undeva, sus, puternic și nevăzut,
blând și neînduplecat, pedepsitor sau iertător de păcate,
nemulțumit și veșnic ascuns. Ori de câte ori  L-au recunos-
cut printre ei, oamenii L -au răstignit.
*
Aripile de hârtie, pe care și le pun unii ca să pară îngeri,
ard și lasă o cenușă murdară.
*
Dacă de câte ori am greșit mi-aș fi dat seama că greșesc,
o, Doamne, câte greșeli NU aș mai fi făcut! Dar aș fi fost
mai trist decât diaconul Iachint.
*
Dumnezeu nu se uită la nimeni și la nimic. El vede tot și
pe toți, ca un mare artist.
*
Da, ușile-s închise când duc spre pretutindeni, ca în Co-
munism, și sunt lăsate vraiște când dau spre nicăieri, ca în
Democrații.
*
Una e să ai înțelegere pentru homosexuali și alta e să
faci propagandă pentru pederastie.
*
Fiecare crede că te flatează spunându-ți că semeni cu el.
*
Este un artist acela care
- are ceva de spus,
- vrea să spuie ce are de spus,
- și poate să spună ce are de spus.
*
Fiecare dintre noi ține locul altuia mai bun.
*
Una e să-ți faci inginerul-șef ginere, și alta să-ți faci gi-
nerele inginer- șef.
*
E drept să li se dea burse studenților care au note mari,
nu e drept să li se dea note mari studenților care au burse.
*
Curajul stă între prudență și temeritate; frica, între pru-
dență și spaima de moarte.
*
Medicii sunt bărbații care învață de tineri să privească în
față moartea… altuia.
*
Nici un om nu-i atât de mare că nemulțumirile lui. I-ai
nemulțumirile și vezi-l cât e de mic.
*
Faptele se petrec într-un singur fel și ne sunt relatate
într-o mie de feluri. Viciul istoriei este că ne propune să
învățăm din fapte, și nu ne oferă decât relatări.
*
Am cunoscut pe unul care pretindea saluturi foarte res-
pectuoase de la subalterni, ca să facă din ele umile teme-
nele pentru șefi.
*
Compătimirea este cel mai ieftin sprijin pe care-l poți
oferi unui neajutorat. Nu costă nimic.
*
Când se negustorește durerea, văicăreala îi crește prețul.
*
Distincție în gură pieței: " La ora actuală mă duc puțin în
piață să cumpăr niște varză; cartofii s-au terminat recent".
*
Față de oameni nu poți avea decât două atitudini: să-i 
urăști și să te aperi, sau să-i iubești și să te lași ucis.
*
A trebuit să moară că să-l vorbească și pe el cineva de 
bine!
*
Iubirea poate fi și prefăcută; ura nu poate fi decât sin-
cera!
*
Paul Sava - LACRIMI USCATE