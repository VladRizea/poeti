RUGĂCIUNE

O, Doamne, dacă eșți
așa precum se spune,
prea milostiv și darnic
și iertător de rele,
îndură-Te de mine
și dă-mi, din mila Ta,
o inimă mai bună,
mai tare și mai dreaptă,
să pot lua asupra-mi
toată durerea lumii,
ca, primenit cu ea,
s-o port printre luceferi
precum Nazariteanul Tău fiu
purtat-a crucea.

Ajută-mi Preandurate,
ca, într-o bună zi,
eu, fostul, păcătosul
cel curătit de rele
prin harul suferinței,
să-ți cer să mă-nfiezi.

Paul Sava-LACRIMI USCATE