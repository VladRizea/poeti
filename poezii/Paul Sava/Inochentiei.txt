INOCHENTIEI

Toate bunădiminețile lumii
le-am strâns pentru tine,
să-ți împletesc din ele șal cald,
să nu simți viscolul de peste zi.

Când te-am avut la-ndemână,
caldă lângă mine,
m-am oprit cu fapta la marginea gândului.
Dar știu că și pentru 
toate bunădiminețile lumii
pe care le-am strâns pentru tine,
să-ți fac din ele șal cald
să nu simți viscolul de peste zi,
într-o noapte
mă vei iubi.

Ianuarie 1962
Paul Sava-LACRIMI USCATE