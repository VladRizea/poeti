ISPĂSIRE

Timpul bolnav și vremea asta slută
îmi zboară gândul către nicăire
și se întoarce gând de ispășire.
Îmi circulă-n artere nu sânge, ci cucută.

Din toți câți au murit prin răstignire
doar unul singur a trăit frumos;
Acel ce s-a numit Isus Cristos
și-a fost urât și-ucis pentru iubire.

Năframa neagră a lui Tanatos
nouă ne-nchide drumul nemuririi
și ni-l ascunde-n jale și tăcere.

Căci dacă viața ne-am trăit pe dos,
chiar răstigniți pe crucile iubirii
noi, totuși, n-avem dreptul la-nviere.

Paul Sava - LACRIMI USCATE