MĂSLUITE VISURI


Măsluite visuri mi-am făcut eu însumi!
Iarna, pe biserici pune flori de gheață.
Nu au preț la negru; flori de dimineață.
Ura și iubirea se-mpletesc în plânsu-mi.

Naște-m -oi vreodată altfel de cum sunt?
Edenit în suflet, iad pe dinafară,
aprinzând în iarnă foc de primăvară?
Mă rostesc și vorba-mi seamănă-a descânt?

Erezie fost-a tot ce m-am gândit.
Am silit să moară îngerii pe rug,
am cioplit din noapte chipul tău sfințit

de frumos și candid. Astăzi, dacă fug,
izgonit din visul meu cel măsluit,
o fac doar că, însumi, nu pot să-l distrug.

Paul Sava - LACRIMI USCATE