Cand arde soarele de mai,  Cand vantul iernii geme,  Maretul brad, pe-naltul plai,  Sta verde-n orice vreme.  O radacina de colos,  Si-a sfredelit in stanca,  Si de pe stanca, maiestuos,  Mai sfredeleste inca !  De mult cu blocul de granit,  El s-a facut totuna,  Si pe-amandoi, necontenit,  Ii zguduie furtuna.  Si lemn si piatra la un loc,  Verdeata-i ne-ntrerupta; Aspira ger, indura foc,  Cu trasnetul se lupta !  La piept cu viforul turbat,  La cap cu norul rece,  De-atatia ani nestramutat,  El tot asa petrece.  De-ar fi sa-i dati in vai adanci,  Odihna dezmierdata,  Rapindu-i viscole si stanci,  L-ati omori pe data !  Cand arde soarele de mai,  Cand vantul iernii geme,  Maretul brad, pe-naltul plai,  Sta verde-n orice vreme.