Saracia cea flamânda Ca puscasul sta la pânda,  Cu cocosul ridicat: Dintr-un deget o miscare,  Glontul zboara cu turbare Si vânatul a picat!  Munca tare, munca deasa Numai dânsa nu ma lasa Zbuciumându-ma sa pier: Tocmai astfel altadata O camasa ferecata Apara p-un cavaler!  Dar junia mea, o, Doamne,  Face loc zbârcitei toamne: Batrânetele-au sosit! Zile reci si fara soare,  Ca un negru sir de cioare Pe cadavrul parasit!  Munca geme si suspina Si se roaga la odina,  - Invalid neputincios,  Care dupa lungi campanii,  Când apar din nou dusmanii,  Fara voie cade jos!  În zadar ca mai-nainte Îmi azvârl trudita minte Colo-n sferele de sus: Ea se-nalta o bucata,  Si s-afunda desperata,  Ca lumina în apus!  Totusi, surda la durere,  Lumea striga, lumea cere,  Lumea strânge birul ei! Dându-i spirit pentru pâine,  Ea-ti da oase ca la câine: Schimb de carnuri si idei!  Si de ti-a secat izvorul,  Te turteste cu piciorul,  Scuipa ca-ntr-o cârpa rea; Caci pe lume n-o atinge Ca fitilul, ce se stinge,  Ars-a numai pentru ea!…  Saracia cea flamânda Sta ca un puscas la pânda,  Cu cocosul ridicat: Dintr-un deget o miscare,  Glontul zboara cu turbare Si vânatul a picat!…