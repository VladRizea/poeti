Cu omul din spatele meu
 ducem împreuna o usa – lemnul din care-i
 închipuita brutal e ud si greu de zgâriat.
 Ca si cum toate bataliile absurde ale lumii
 cu cai, sageti si coifuri ar fi avut nemijlocit
 loc pe întinsurile ei.
 Câmpia muceda ne hartuie din urma.
 Suntem în zori si coborâm o panta.
 Azi-noapte a plouat si luneca
 pamântul sub calcâie.
 Camasile albe umflate de vânt —
 parca ducem un mort printre valuri
 de grâu nemiscat. Omul ar trebui
 sa fie în fata. E mai înalt si
 panta coborând-o toata greutatea
 a navalit pe mine si mi se umfla
 venele la gât si-as vrea grozav
 sa trag o înjuratura. Cine esti, omule?
 Când alunec eu, omul din spate
 râde cu gura lui de roata darâmata.
 Când luneca el, eu aproape ma prabusesc
 de n-ar fi usa, gunoi de lemn, 
 un fel de echilibru.
 Mergem încet spre cine stie unde.
 Când trecem
 pe la-ncrucisari de uliti, 
 ne scoatem palariile tacuti
 si ascultam – plesneste soarta lumii.
 Apoi nu-l mai întreb; stiu eu pe unde
 sa apuc si printre pomi îngusti
 înclinam usa ca sa putem patrunde
 mai departe. Cad picuri mari de
 ploaie de pe frunze cum le clintim
 crengile-n mers
 si reci îi simt sub gulerul camasii, 
 pe umeri si sprâncene, si mi-e foame.
 Am fost luat direct din somn
 la treaba asta neînteleasa
 si tu, mama, nicicând n-ai sa mai stii
 încotro fiul tau a disparut fara sa lase-o urma.