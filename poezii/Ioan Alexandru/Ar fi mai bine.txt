Copac uscat în plina toamna
 Nimeni nu stie ca nu te-ai mai trezi, 
 Te desfrunzesti cu cei vii deodata
 Dar mort în fiecare zi.

 Fluiera vântul prin ramurisul sterp
 Ca si ceilalti te desfasori sub stele, 
 Copac uscat eu nimanui nu spun
 Ca tu esti mort în codrul existentei mele.

 Azi-noapte te-am vazut sleit
 cum te stergeai de lacrimi cu degetele goale, 
 Nechezul unui cal smintit
 lovea în scoarta ta în rotocoale.

 Lampa mea stinsa prin geamuri auzea
 Ultima ruga îngenunchiata-n zare
 Pamântul straveziu din tine cobora, 
 Ardea un plop a prima lumânare.

 Pâna la primavara nimeni nu va sti
 Ca tu esti mort de un amar de vreme, 
 Padurarii te vor îngriji
 Topoarele te vor ocoli
 Norii vor binecuvânta
 Moarta nelinistea ta.
 Si tu uscat, încremenit acolo-n zare, 
 N-ar fi mai bine sa-i spunem de-acuma primaverii viitoare?
 Vazduh sa nu mai împarta
 Pentru coroana ta moarta, 
 Vânturile albastre sa si le retraga
 Din capatâna asta bolnava, 
 Sa si le-nabuse, cuvânt de cuvânt, 
 Stelele depuse la temelia ta în pamânt.