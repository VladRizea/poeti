Tu trebuie sa sangeri, sa suferi ne-ntrerupt
 Intaiul tau nascut ni-ti apartine
 Sa nu-i dai mostenire nici atat pamant
 Cat sa-si ascunda oasele de mine

 Oriunde bate sa nu fie primit
 Sa nu-si afle-n cosmos linistire
 Din pantecele maicii haituit
 Spanzure ca tap de ispasire

 Sa-l framante sub picioare toti
 In agonia lui sa se razbune
 Ciungi si ologi si desfranati si hoti
 Sa-i strapunga ranele in mane

 Si adapat cu fiere si otet
 In loc de lacrima de-mpartasire
 Zdrobit de lemn ca om si ca profet
 Sa se umple de Dumnezeire

 Acestui zgarci de carne rubiniu
 Lipsit de orice slava si putere
 In pestera inchis intr-un tarziu
 Sa i se dea prilej de inviere