Cerul tău, ca un obraz de copil 
între mângâierile sânului tău 
de miresme și roade

Trupul tãu, snop de grâu 
cu cingãtoare subțire de mac
și cicoare

Pãrul tãu, despletit în holde de grâuri
în ape de soare spălat
și de râuri.

Glasul tãu, în buciume lungi
pe ponoare turmele tale chemând
de mioare

Mâinile tale, în podgorii de toamnă
fluturând înfloritele tale năframe 
de doamnă

O! Mândra mea, munții, apele,
văile răsunătoare, trupul tãu rãstignit cu brațele în cruce
din zare-n zare.