Un
Rai în care nimeni n-a intrat
Plutea pe dinainte -
Un cimitir de vânturi strâmbat,
Galbene incinte
Piscuri de popoare lunatece,
Sprintene unde de morți
Cu flăcări de soartă, sălbatece
Băteau la adâncile porți.

Și-n murmure sfâșiate loveau
Tainicele unde de morți;
Ierburi de ape creșteau,
Desișuri spumoase de jar -Milenii treceau,

Unde, al desăvârșirii, zăcea,
Fără chip, portar?

Singurătăți, înalte necuprinsuri,
Stoluri demonice de genii
Zideau pustiitoare ceruri -Clevetitoare vedenii.
Și-n negura aceea, uimit
De nimbul cântecelor ambroziene,
Palida-mi stea am zărit -Pe blânda mea
Eumene.