Între idealurile oamenilor
Și realizarea lor
Întotdeauna va exista
O diferență de nivel
Mai mare
Decît cea mai înaltă cascadă.

Se poate folosi rațional
Această cădere
De speranțe, 
Construindu-se pe ea ceva
Ca o hidrocentrală.

De la energia astfel cîștigată, 
Chiar dacă n-o să reușim
Să ne aprindem decît țigările,
Tot e ceva, 
Pentru că, fumînd, ne putem gîndi serios
La niște idealuri și mai grozave.

Audio: https://soundcloud.com/semne-stranse/m-sorescu-perpetuum-mobile