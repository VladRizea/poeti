M-am îmbrăcat c-o armură Făcută din pietrele ce-au rămas După ce a trecut apa.  Mi-am pus o pereche de ochelari In ceafă,  Ca să pot vedea numai  Cu mintea de pe urmă.  Mi-am protejat  Mâinile, picioarele, gândurile, Nelăsînd nici un loc liber   Care să poată fi atins de mîngîieri, Ori de alte otrăvuri.  Chiar inima din piept  Mi-am acoperit-o cu o carcasă De broască țestoasă Ce-a trăit 800 de ani.  Când totul a fost gata  I-am răspuns tandru: Te iubesc. 