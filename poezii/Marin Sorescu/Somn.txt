Pluteam pe-un râu, parcă legat de mâini,Ţinut deasupra de o forţă tandră,Cătând pe cer rotundul unei pâiniŞi logodit pe mal c-o salamandră.Spălăm sub pleoapă firul de nisipŞi scoica-ntreagă prefăcută-ntr-însul.Alunecam ca lacrima pe-un chip,Încurajând şi curgerea şi plânsul.Plângând cu faţa-n sus pe-un râu eşti totUn fel de râu, cu albia-n mişcare...,- Dezleagă-mi mâinile, să pot să-notÎn plânsu-acesta ce se varsă-n mare.