Dumnezeu e surdŞi când trebuie să-i spun cevaÎi scriu pe-o foaie de hârtie.Aşa se procedeazăCu toţi surzii.Dar mie nu-mi înţelege scrisulŞi când îl văd cum se scarpină-n aureolăÎn faţa unei conjuncţii,Mă gândesc că mult mai uşor ar fiSă i-o urlu-n ureche.Asta şi fac,Dar Dumnezeu dă din capCă nu-nţelegeŞi-mi face semne să-i scriu pe-o hârtieTot ce vreau să-i spun.Pe mine mă apucă disperarea,Ies în stradă şi opresc trecătorii,Punându-le-n faţă hârtia mea,Scrisă cum am putut mai frumos şi mai citeţCa pentru ochii lui Dumnezeu.Dar oamenii nu sunt surzi,Ci numai grăbiţi,Şi dându-mi cu mâna hârtia la o parte,Mă roagă să le spun totul repedePrin viu grai.Atunci mă pomenesc urlândCa din fundul unei prăpăstii,Aşa cum urlă DumnezeuCând îşi face rugăciunea.Şi de spaimă c-am asurzit şi euUit ce-am vrut să le spun.