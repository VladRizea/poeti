Tata îi zicea Ilincăi „gagă“.
Muma Ilincăi era din Frăţila, 
Şi când se ducea tata pe la Bălceşti 
Se-ntâlnea cu verii ăia ai ei din Frăţila. 
Întreba Ilinca:
-    Da' rude de-ale noastre ai văzut pe-acolo?
-    Am văzut, gagă.
Erau îmbrăcaţi cu şubele bune pe didijos 
Şi cu câte-o treanţă rea pe deasupra.
-    Ei, gagă, treanţa rea păstrează haina a bună.
-    Taci, gagă, din gură, nişte năroji.
Păi, cu căciulile-ntoarse pe dos şi cu ciomegele mari? 
Uite-aşa umblau prin târgul de vite.

Se plângea Ilinca, altă dată:
„Aveam şi eu, mumă, giubea,
Aveam giubea cu sangepii până jos, aşa de laţi.
Şi mi-au furat-o, mi-au furat-o, mumă“.