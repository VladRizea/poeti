Ziua-mi intra in orbite
Ca prin stele gaurite
Prin care se vede-o zi
Si in ea un fel de-a fi.

Cand al meu si cand al umbrei
Cand al umbrei, cand al sumbrei
De figuri ce insumi is
Un arcus dat cu sacaz.

Am in mana doua site
Si in ochi doua cutite
Ma descanta cu un ciob
Miezul noptii, fir cu bob,

Cu naut, cu linte ,mei,
Mostenirea alor mei,
Junghiara si doi miei
Si belira cins'pe piei.

Asta e ca nu-i deochi,
Cin' mi-a dat cu lumea-n ochi?
Vad mori, lesuri, stele verzi,
Vezi ca nu te vezi, vezi, vezi?

Leacul de la rasarit,
Aia e ca n-ai murit.
Leacul de la miazazi,
Aia e: fie ce-o fi.