Te-am asteptat atent. Stiam ca vii
Ghicita printre nopti si galaxii.
Al meu ti-e trupul rasunând în mine
Ca o vioara-n pieptul cui o cânta,
Lumina scapa ca sa ne îmbine
Iar vântul ca pe plante ne-nvesmânta
Si-alunga dintre noi singuratati.
Scheletul ni-i acelasi, împartit
Parelnic, între doua entitati.

A fost o clipa-n care ne-am simtit
Chemarile suind catre izvoare
Ce azi sunt fluviu unic si unit.
Tu, gurii mele gura-i esti, si boare,
Cu ochii mei vezi cerul de cicoare
Iar palmele si-au locul pregatit
Din vreme : ale tale pe-al meu umar,
A mea, caus pe sânul tau rotund,
Cealalta-ncinge coapsele domoale.
Cu tine-ncep si ispravesc sa numar.

În parul tau ca-n unde ma scufund,
Suntem topiti acelorasi metale
Iar când ne-atingem în îmbratisare
Acelasi sunet nastem amândoi.
Venim din departari ce-au fost egale :
Acum înfrânte se-ntâlnesc în noi
Si lor le proiectam aceeasi zare.

Ne suntem unul altuia altoi,
Aceeasi veghe ne-a sporit apoi
Unind acelasi lut si-acelasi cer
În doua mladiate verticale.
Nici zâmbet, nici cuvânt avem stingher :
Tu visu-mi spui iar eu tristetii tale
Zâmbesc si-i râd : ne-au împartit vecii
Dar astazi, cer, pamânt, si foc, si apa
Sunt ale unei vaste-mparatii
Unice. De aceea spre zenit
Când tu privesti, privirea mea se-adapa
La pântecul pamântului ranit
Pe care-l sap prin tine mai departe
Si un vulcan ne zguduie nainte
De-a ne lua zborul dintre lucruri moarte
Spre-un tânar astru, care ne presimte.