Unde oare se tot duce apa ce din matcă-afară
A ieșit de-atâta vreme sfărâmând orice zăgaz,
Întinzându-și nimicirea din o țară-n altă țară,
Și în veci fără cruțare, neavând, nici dând răgaz? 
În zadar se-ncearcă unii drumul ei să-l stăvilească,
Nu mai e putere-n lume revărsarea să-i oprească. 
Și e groaznică urgia, însă e dumnezeiască. 
Șterge-n clipă o cetate, trece munții dintr-un salt. 
Lasă-n urmă numai leșuri și târăște-ncoa și-ncolo
Dar mături muiate-n sânge cu popor după popor
Se cutremură pământul zguduit de-un lung fior,
Iar toți zeii vechi se surpă, s-amuțit e chiar Apollo. 
Printre țipete și lacrimi lumea-ntreagă se scufundă,
Ce-a rodit de veacuri mintea este astăzi dus la fund,
Unde-au fost ogoare-odată este-o mare fără fund.