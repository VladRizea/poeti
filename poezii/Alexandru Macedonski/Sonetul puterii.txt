Târnăcopul, pila, mâna, mușcă stânca cu-ndârjire. 
Vâna de-aur bănuită e adânc în munte-ascunsă
Strălucirea ei curată nicăieri nu e răspunsă,
Ci mereu se depărtează, ca furată de-o vrăjire.
Mă cuprinde, câteodată, o-ntristare s-o-ngrijire:
Străbătea-voi, prin voință, până-n taină nepătrunsă,
Sau rămâne-vă s-această vechea Mekă neajunsă,
Și plătit voi fi de muncă fără seamăn, c-o rânjire? 
Dar deși, dintre unelte, pe granit mi-au fost sfârmate,
Rând pe rând, aproape toate, în asalturi necurmate,
Și cu toate că, grămadă, zac tocite, și chiar rupte,
Nici acum în al meu suflet nu stă-nfiptă disperarea. 
Simt izbânda-n depărtare printre trudă și noi lupte,
Căci unealta neatinsă ce păstrat-am e: Răbdarea.