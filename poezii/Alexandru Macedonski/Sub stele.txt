În noaptea naltă
Ce s-a lăsat peste natură
Se-ntrezăresc prin frunzătură
Stelare-adâncuri ce tresaltă.

Întregi sisteme
De nebuloase siderale
Răsar din lumile spectrale
Ca ofilite crizanteme.

În sus spre ele
A gândului mitraliare
C-o uriasa cutezare
Străbate ţinta printre stele, 

Dar noaptea naltă, 
Ce stăpâneşte neclintită, 
Se duce vecinic negrăbită
De la o lume la cealaltă.