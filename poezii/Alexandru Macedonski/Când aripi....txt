Când aripi al meu suflet avea, credeam în toate
Iluziile roze... — Eram un semizeu,
Zburăm spre empireu,
Mai sus de gloate... 
Când aripi al meu suflet avea. 
Purtăm în grai argintul curatelor izvoare,
În cuget, visuri roze... 
— De viață mă-ncântam,
De soare mă-mbătam,
Eram argint și soare... —
Când aripi al meu suflet avea. 
Era ca o-nflorire de zile minunate,
De crini și roze roze... 
— Zâmbeam copilăros,
Voios și generos,
Străin de răutate... 
Când aripi al meu suflet avea.