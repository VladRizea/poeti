Albastră era noaptea și fragedă natură,
În cer plutea răzleață o pulbere opal,
Dar valuri îndârjite urcă în mine ura,
Domnea Satan în mine, magnific înger pal.
Erau muiate-n aur abisurile-albastre,
Safire luminoase eliptic gravitau,
Clipeau diamantate oștirile de astre
Și-n pace să reintre zadarnic căutau.
Și valuri indârjite urca în mine ura,
Domnea Satan în mine, magnific înger pal
Albastră era noaptea și fragedă natură,
Și-n cer plutea răzleață o pulbere opal.