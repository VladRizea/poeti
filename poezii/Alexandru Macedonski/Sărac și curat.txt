În zadar îmbelșugarea
Șade-n vatra celor cari
Săvârșesc nerușinarea
De se dau robi la cei mari,
Căci să am îmbelșugare
Zău, nu voi pe-astfel de preț!…
Cei ce astfel își fac stare
Demni sunt numai de dispreț:

Decât slugă la ciocoi,
Mai bine cioban la oi!

Acel care lingușește
Și se vinde pentru bani
Veșnic cugetu’ îl muncește…
Căci e slugă la tirani!
În trăsură poleită
Las’ să treacă cât o vrea!…
Viața lui este mânjită
De necinstea cea mai grea!

Decât slugă la ciocoi,
Mai bine cioban la oi!

E mai dulce a trăi
Toată viața în sărăcie
Decât a te înjosi.
În zadar acela care
După ce s-a-mbogățit
Slugi acasă și el are
Că-i de tot disprețuit!

Decât slugă la ciocoi,
Mai bine cioban la oi!…
—————————————————————
@versurisubfloridetei