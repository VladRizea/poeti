Între nori si între apa se ducea fara-ncetare
Ratacit din orice cale sub trasnitul lui catart;
Valuri-valuri dând navala si smucindu-l tot mai tare
Îl faceau sa sovaiasca peste pântecul cel spart.

Vântu-n funii suierându-si uriasa simfonie
Alerga sapând prapastii în adâncul guraliv, 
Raspândind în largul marii o-ndârjita ironie
Printre urlete grozave de dusman nemilostiv.

Noaptea neagra de pe valuri îl vedea ca o naluca
Punct mai negru pe cerneala orizontului rotund, 
Fara om ca sa-i dea suflet, fara minte sa-l conduca
Peste unda latratoare de la crestet pân-la fund.

Calatorii si matrozii putrezeau pe puntea rece, 
Frunti albastre, buze vineti, pumni închisi si ochi sticliti, 
Toti murisera de-a rândul; cinci si sase, opt si zece, 
Si zaceau, mormane-nalte, galben-verde muceziti.

Repezi fulgere prin noapte albastreau de rautate, 
Spintecând în larg vazduhul sub taiusul lor de foc, 
Si-n zigzaguri ce iau vazul prin colori amestecate
Se stingeau suieratoare într-al valurilor joc.

Câte-un chip iesea deodata pentr-o clipa în lumina
Când de om trait pe mare sub un vânt argasitor, 
Când de tânar cu par galben si cu buze de vergina
Înghetate înainte de-a-si sopti poema lor.

Si prin iadul de-ntuneric se ducea vaporul mortii, 
Pe un pântec sau pe altul aplecând al lui schelet, 
Dimineata-ncremenita sta în cer pe pragul portii
Si muia cu lacrimi negre nuantatul ei buchet.