A muri, — este prea lesne:
Dreptu-acesta l-avem toţi,
Însă toţi, n-au drept la viaţă:
Ce e greu, — e a trăi!

Secole-napoiu! — Un altul
Are locul ca să-ţi ia
Şi deviza lui e sacră:
Drept la viaţă pentru toţi!

Care-a fost a ta, — răspunde?...
Lumea toată-ai despărţit
Şi-ai trunchiat-o-n două taberi;
Cei ce au şi cei ce n-au!

Jos cu taberile tale:
Toţi s-avem că toţi muncim!
Şi pământu-acesta mare
Să dea roade tuturor!