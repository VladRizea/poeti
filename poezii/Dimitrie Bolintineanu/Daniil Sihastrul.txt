DANIIL SIHASTRUL 
(versuri de Dimitrie Bolintineanu) 

„Capul ce se pleacă paloșul nu-l taie,
Dar cu umilință lanțu-l înconvoaie!
Ce e oare traiul, dacă e robit?
Sărbătoare-n care nimeni n-a zâmbit?
Sub o stearpă, pe un râu în spume,
Unde un sihastru a fugit de lume,
Cu vărsarea serii un străin sosi.
— „Ștefan al Moldovei vine a-ți vorbi!”
— „Ștefan al Moldovei, Daniel îi spune,
Să aștepte-afară! 
Sunt în rugăciune.”
— „Bunule părinte! 
Sunt rănit și-nvins;
Însăși a mea mumă astăzi m-a respins!
Viu sa-ți cer povața dacă nu-i mai bine
Turcilor Moldova d-astăzi să se-nchine?”
Daniel Sihastru domnului a zis: 
— „Ma înșeală-auzul ori eu am un vis? 
Capul ce se pleacă paloșul nu-l taie, 
Dar cu umilință lanțu-l încovoaie!
Ce e oare traiul, dacă e robit? 
Sărbătoare-n care nimeni n-a zâmbit? 
Viața și robia nu pot sta-mpreună, 
Nu e tot d-odată pace și furtună. 
Doamne! tu ai dreptul a schimba-n mormânturi 
Pentru neatârnare, oameni și pământuri; 
Dar nu ai p-acela ca să-i umilești! 
Poți ca să îi sfarâmi; dar nu să-i robești! 
Dacă mâna-ți slabă sceptrul ți-o apasă, 
Altuia mai harnic locul tău îl lasă! 
Căci mai bine este supus lăudat, 
Decât cu rușine domn și atârnat!”
După-aceste vorbe, Ștefan strânge-oștire 
Și-nvingând păgânii 'nalță-o mânăstire.” - Dimitrie Bolintineau - Poezii (Daniil Sihastrul)
Sursa: Doxologia.ro

*Întâlnirile de taină dintre Daniil Sihastrul și voievodul Ștefan cel Mare și Sfânt, care îl vizita pe călugăr în chilia lui, l-au inspirat pe Dimitrie Bolintineanu în creația „Daniil Sihastrul” -  mărturie peste vremuri. 

18.12.2021 
Maria FILIPOIU/ UZPR 
București-România