CEREMONIAL


Ce bine-i uneori să fie noapte
Ce bine-i uneori să fie întuneric 
Doar nu pot suporta întotdeauna 
Sa-mi vezi faţa.

Si nici acum nu pot dormi
Sunt nori îndepărtaţi 
Ce se formează ori se mai rupe
De pe-orbită în univers vreo stea

Si trebuie în lume cineva 
Să stea de veghe să cumpănească 
Totul în tăcere când sarea oaselor absoarbe 
Rouă mai repede să vină zorii

Plutesc deasupra marelui tău
Somn cu ape repezi şi adânci Iui
Poate i-aş îngădui să-mi vadă
Livida faţă descărnată

Tu trebuie s-o bănui numai
Si chiar în clipa asta pe sine 
Dând începe-ncet să se distingă
Lipsitul de privire în oglindă.

Adăugată de către-Radu Dan  Alexandru