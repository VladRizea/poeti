am visat un cer înstelat
cu stele limpezi până la înduioșare
iată ți-am spus luându-te de mână
unde se află cum arată
constelația firului de iarbă
constelația firului de grâu
constelația codrului înverzit
constelația blândei livezi amurgite
constelația salcâmului și-a teiului înflorit
și departe în depărtare constelația
dragostei tinere a iubirii statornice
privește constelațiile culorilor cum coboară
din văzduh pe pământ într-un tact legănat