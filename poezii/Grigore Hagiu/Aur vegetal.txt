AUR VEGETAL


Atâtea chipuri aurul mai are,
Precum l-am adunat din câmp ades,
Cel din tăria verilor cules,
Din liniştea amiezelor solare.

Acum lumina capătă-nţeles
Cu mult mai spornic, mai adânc, mai mare
Si fiecare boabă de sudoare
Zidită-n truda oricărui cules.
Miraculosul gând învrednicit.

Minunea din aceste-au zării, 
Cum alta-n lume mai frumoasă nu-i,
Lingouri strălucind la temelii 
Doar în tezaurele celor vii 
Mereu sunt roadele pământului.

Adăugată de către-Radu Dan Alexandru