BĂRCILE


Capete negre de mercur
Mereu suite pe fierbinţeala vieţii
Cu două aripe de lemn uscat
In ele merg fecioarele-n picioare

In fiecare an bărcile la malul râului
Bătute-n câlţi date cu smoală
In pântecele lor îşi duc pescarii
Peştele şi stuful cartofii, pepenii,

Pâinea şi spirtul şi călătorii 
Pentru navele ce trec
Trase cu ciocul pe nisip.
Sunt scoica nopţilor cu lună

Si bărci bătrâne niciodată
 N-am văzut doar una 
Căreia copii pe apele
Intunecate i-au dat foc.

Adăugată de către-Radu Dan Alexandru