de astănoapte
pământul a început
să se rotească mai repede
morții sug zeama
din mușchiul de lespede

și ce dacă sunt
și este și va fi
tot una-s cărarea dacă
un arbore leșină-n picioare
el care știe cel mai bine
ruga

o să mă taie o pasăre-n zbor
o să mă zdrobească rotativa
cum nu se poate mai iute
mai sacadat
inima încă se-aude
lângă zidul pătrat

cu mâna din ce în ce mai străvezie
copiez după natură
explozia celulară
plouă peste mine cel dinăuntru
plouă peste mine cel dinafară