Plugar român, mi te ridică, 
Tu, stâlp voinic de țară, 
Căci, iată, lifta cea păgână 
Crunt se revarsă iară, 
Pe strămoșeasca ta moșie, 
Cu sânge mult scăldată 
Și prin războaie uriașe, 
Cu chin și greu, păstrată.

E sfânta dragoste de casă, 
De fii și de soție, 
Dar mult mai sfântă e iubirea 
De neam și de moșie. 

Plugar român, mi te ridică, 
Leu aprig în războaie, 
Tu, oțelitul la nevoie, 
Stejar ce nu se-ndoaie! 

Ridică-te, și-ți făurește
Din plug cumplite arme, 
Ce semeția păgânească 
Să frângă și să sfarme.

(23 august 1877, Nicopol)