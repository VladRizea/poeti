Mult timp trecut-a, scumpă țară, de când înlănțuită stai, 
De când îngenunchiată, mută, de viață semne nu mai dai. 
Trecut-a timp!…, iar sânu-ți sfânt, de-atâtea bunuri înzestrat, 
La care ai nutrit eroi, ce pe dușmani au zdruncinat, 
Fu sfâșiat de-o crudă mână, 
De-o mână aprigă, păgână.
Pleca-vei mult măreața frunte sub iataganul musulman? 
Înălță-te, drept, în picioare; 
Nu-i încă stins frumosu-ți soare! 
Îndreaptă-ți talia bărbată și caută cu veselie
Cum fiii tăi, ca și străbunii, voioși doresc a bătălie. 
Sus! Rupe lanțul ce te strânge 
Și te botează iar în sânge! 
Înalță-te! A ta menire mai mare-i între cele mari: 
Ești apărată, cu credință, de piepturi tinere și tari, 
Făclia propășirii, sfântă, în mâna-ți nu va tremura,
Printre popoare, cu izbândă, menită ești a o purta. 
Înalță-te, căci mândrul soare 
Pe ceru-ți larg din nou răsare!

 (23 august 1877, în împrejurimile Griviței)