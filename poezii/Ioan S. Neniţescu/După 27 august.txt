Popor Român, trecuși prin foc! 
Popor cu viață și noroc, 
Ai arătat acum ce ești: 
Tu vrei și poți ca să trăiești! 

În vine sânge bărbătesc 
Îți curge, sânge-mpărătesc. 
Nu ești menit să te supui, 
Ci la popoare legi să pui. 

Copiii tăi sunt pui de lei, 
În fața morții stau bărbați, 
În voia lor, nestrămutați, 
Puterea lor în luptă crește, 
Primejdia îi oțelește. 
Spre luptă, dar și spre mărire - 
Aceasta e a ta menire!

Popor Român, popor viteaz, 
Spre ținta-ți - fără de răgaz! 
Pășește drept și înțelept: 
Nu te-ndoi, în a ta cale 
Și nici clinti vrerile tale, 
Ai drept întreg, de-acum să vrei, 
Și demn ești de străbunii tăi!

(Dedicație Regimentului al XIII-lea de Dorobanți, 28 august 1877, lângă Grivița)