Dă-mi binecuvântarea-ți, sfântă, ca să pornesc cu Dumnezeu 
Acolo unde legea cere și unde zboară dorul meu. 
O, vin să te mai strâng, o dată, la pieptul meu cel iubitor…
Da, bună este providența, dar… mult e multul viitor.

Iar de e scris să mor, atuncea, să nu mă plângi, ci, cu mândrie, 
Să-ți amintești de fiu-ți, care drept a pășit spre datorie, 
Las' ca să plec și, zâmbitoare, cu drag mai caută la mine. 
Rămâi cu bine, scumpă mamă, și iar să te găsesc cu bine!

(plecând spre câmpul luptei, 18 august 1877, Galați)