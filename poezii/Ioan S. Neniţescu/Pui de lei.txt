Eroi au fost, eroi sunt încă Şi-or fi în neamul românesc! Căci rupţi sunt ca din tare stâncă Românii ori şi unde cresc.  E viaţa noastră făurită De doi bărbaţi cu braţe tari Şi cu voinţa oţelită, Cu minţi deştepte, inimi mari.  Şi unu-i Decebal cel harnic Iar celălalt Traian cel drept Ei, pentru vatra lor amarnic Au dat cu-atâţia duşmani piept.  Şi din aşa părinţi de seamă În veci s-or naşte luptători, Ce pentru patria lor mamă Vor sta ca vrednici următori.  Au fost eroi şi-or să mai fie, Ce-or frânge duşmanii cei răi, Din coapsa Daciei şi-a Romei. În veci s-or naşte pui de lei! 