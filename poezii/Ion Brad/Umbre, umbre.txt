Vin să doarmă umbrele la mineObosite și îngândurate.Numai somnul dulce nu mai vineRătăcit, se pare, prin cetate.Nu le-ntreb nimic, nici nu mă-ntreabă,Parcă ne cunoaștem de-o vecie.Poate că visează mai degrabă,Nimeni taina lor să nu le-o știe.Când adorm cu greu spre miez de noapte,Ele se trezesc umplând perețiiȘi vorbesc așa, mai mult în șoapte,Când dispar în zorii dimineții.Umbre, umbre, prietene din vară,Teamă mi-e că vine iarna iară!