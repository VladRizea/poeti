Serafim cu șase aripi aș fi vrut să-mi fii, iubire,Să mă porți prin lumea toată, neamurile să se mire.Ca sosit din alte astre să mă uit peste oceaneSă le-aud cum strigă parcă: "Lângă tine, ia-ne, ia-ne".Ca Luceafărul prin spațiu să-ntâlnesc vreo Cătălină,Să-nțeleg că nemurirea prin femeie se declină,Și-nfrățit cu sateliții să-nconjor cu drag pământul,Domnului de sus, din ceruri, lăudându-l, lăudându-l…Vis de insomnii bătrâne, vis de sincere-ncercăriDe-a ieși dintre fantasme și din lumi de disperări…Ia-mă tu de mână, Mumă, coborând dintre icoane,Să te-aud cu glas aievea: "Lângă tine sunt, Ioane!"