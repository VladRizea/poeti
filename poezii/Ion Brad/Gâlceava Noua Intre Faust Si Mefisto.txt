Faust: Tinere domn, prieten si dusman,  Prea bine stiu, ma ispitesti de-o viata Sa batem palma întru nemurire. Totusi te rog, mai prelungeste-un an,  Si daca poti pe dascal îl învata Sa nu se mire ca un proaspat mire De tot ce-n viata singur s-a mintit…  Mefisto: Te pomenesti, Maestre, ca esti îndragostit! Nu prea cunosc viata ta secreta Ca sa-ti gasesc vreo noua Margareta… Vrei sincer, adevaru-ntreg sa-ti spun? Batrâne Faust, esti nebun! Din limpezimea gândurilor reci,  în valurile tulburi vrei sa treci?  Faust: Cinic te stiu si cinic ai ramas! M-ai vaduvit de tot ce, tinereste,  Stârnea în mine îngerescul glas De dragoste ce lumea o-nfloreste. “Opreste clipa!” am strigat ades,  Când tu, cu duhuri rele împrejururi Rastalmacirati orice înteles. Doar tineretea poate fi de-a pururi Al vietii noastre prim si ultim prag!…  Mefisto (doar pentru el): E-ndragostit lulea acest mosneag!  Faust (asteptând): Ai zis ceva? Nu vrei sa îmi raspunzi?  Mefisto (tot pentru sine): Doarme cu capul între sâni rotunzi…  Faust: Tacerea ta îmi spune iar ca dracul Ascuns printre iubitii mei adepti Ne poate da pe toti de-a berbeleacul Crezându-i doar nebuni pe întelepti!  Mefisto (cu voce tare): T;i-am auzit aceste gânduri sumbre. Dar ia priveste-n jur, sa vezi, Maestre,  Ca-n loc de tineri, un convoi de umbre Care-au deprins amorul prin palestre Navala dau acum sa-ti faca placul!  Faust (pentru sine): Stiam de mult ca-i mare mester dracul!  Mefisto: Taci? Nu-mi raspunzi? Dovada clara Ca te-ai îndragostit a suta oara!  Faut: Daca zici tu, asa poate sa fie! O dragoste ca focul care trece De la o casa, scrum facând o mie… Iar vinovatul, ca o stânca rece Si rob al tau, supus pentru vecie… Hai, sterge-o, ca privirea ta miroasa A misticism si rânceda pucioasa!  Mefisto (diabolic): Fa cum îti place! Poti sa te întorci La toate preacuratele femei Pierdute înc-odata printre porci Si grohaind în febre ca si ei…  Faust: Asa vezi lumea? Dragoste sublima La tine doar cu mâzga face rima! Hai, lasa-ma sa plec!  Mefisto: Nebun barbat,  Nu eu pe tine, tu m-ai fost chemat! Un an ziceai sa-ti dau? Poftim, o mie! Du-i, daca poti, pe toti în vesnicie…  Goethe (apare, abia stapânindu-si mânia): îmi încurcati prea rau filosofia! Plecati si-mi mai cititi o data cartea! E dragostea mai tare decât moartea! I-am prea gustat dulceata si amarul! Acum când toti deplâng octogenarul,  Cu ea în brate vreau sa trec hotarul…  Faust (revine): Care hotar? Nu-i lantul nesfârsit Al celor ce frumosul în lume l-au iubit?  Mefisto (îndraznet): În dragoste, poetii ca vandalii-s! O pot lua pe urma lui Novalis,  Pot fi luntrasii de pe Rin… Si, vai,  Cum pier privind spre stânci la Lorelei!  Goethe (suparat): Plecati! v-am spus. Voi judecati poetii? Dar cine oare sufera ca ei Când se trezesc în roua diminetii Desculti, damnati, dar murmurând idei De fericire, de mister, de-o alta Minune a iubirii, mai înalta!  Desi nu se cuvine, îi întrerup, le strig: - Îndemnurile toate sunt foc aprins ori frig! Cât soarele-si mai joaca amurgul în feresti,  Suflet batrân, ai grija sa nu întineresti! (2007)