Mașina neagră e la poartă…Nu claxonează. Noapte-adâncă.Pe cine-așteaptă? Nu e moartăNădejdea că sunt liber încă.N-a fost așa întotdeauna.Când aveam optsprezece ani,Sosi odată cu furtunaDin munții arși cu bolovani.S-a mai grăbit și altădată,Dar nu m-a mai găsit acasă.Umblam pe-o cale neumblată,Chiar de era alunecoasă.N-am stat să număr, să iau samaCă ea mă căuta mereu.În locul meu luă pe mama,Prea tânără, la Dumnezeu.Dacă mă cheamă ea cu dorulDe-a mă vedea acum bătrân,Voi trage porților zăvorul,Ca să-i ajung din nou la sân.