N-are timpul, n-are, n-areNicio minimă răbdareSă-i răspund la o întrebare:– Ce-ai făcut o viață întreagăDacă spui că ți-a fost dragă,Ce, de viață, te mai leagă?Îi răspund pe scurt: – Nu știiCă ți-am dăruit copiiCa prin ei tânăr să fii?Și ți-am dăruit nepoți, Iar prin ei și strănepoțiSă întinerim cu toți?Îl întreb. El nu-mi răspunde.Unde te-ai ascuns și undeNumeri veacuri în secunde?Nu ai chip. Ești doar părere,Ești tâlharul care-mi cereUltima de-aici avere?Dacă plec dincolo, vii?Nu te răzbuna, cum știi,Pe nepoți și pe copii!