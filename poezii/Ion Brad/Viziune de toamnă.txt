În vară mă-ncingeai cu brâu de foc,Acum, în toiul toamnei, doar cu brumă.Nu mai glumi, nu-mi vine să mă joc,Când știu că spectrul iernii nu-i o glumă.Și totuși, totuși, frunzele când vinȘi-mi bat în geamuri, gestul lor mă-mbieSă părăsesc acest ursuz cămin,Să mă întorc cu vara-n poezie.Și uneori să-mi mai aduc aminteCă, toamnă, tu pe lume mai adusCa să cinstesc străbunele morminte,În locul lor să spun ce nu s-a spus.– Mai stai cu frații, nu grăbi, Ioane!Se-aude glasul Mamei, dinspre stele.Ea ce-a rămas icoană-ntre icoane,De lacrimi fețele să ni le spele.