Deschide fereastra, iubito,
Apari în balconul cu flori
Mai albă ca florile albe,
Mai blondă ca blondele zări.

Colane de perle se-nșiră
Pe cerul albastru și clar,
Deschide fereastra, iubito,
Să-ți dau toată noaptea în dar…

Zefirii prin ramuri s-alungă,
Parfume în noapte plutesc,
Adaugă nopții parfumul
Și farmecul tău pământesc.

Cântarea pe strune suspină,
Balconul rămâne pustiu
Deschide fereastra, iubito,
Căci mâine va fi prea târziu…
—————————————————————
sursa: @versurisubfloridetei