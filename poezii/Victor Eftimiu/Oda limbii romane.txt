Alcatuire de cuvinte romanesti

Iti vad prin veacuri inedita bogatie...

Intinerind, pe zi ce-mbatranesti,

O, grai din viitor, marire tie !



Din aurora, magic te-aratai...

Ai preschimbat bordeiele-n palate.

Te vad cum gloriosul drum ti-l tai

In falduri de sonoritati catifelate.



Carpatul ti-a fost leagan si amvon.

Recolte minunate, iti destina

Vestigiul dac si farmecul slavon,

Infipte-n armatura ta latina.



Calugarul elin si vajnicul cazac

Stambulul si Parisul te-altoira.

Supreme deveniri in tine zac

Clamori de corn, infiorari de lira...



Marire tie, grai de viitor !

Superbe minti se vor scalda in tine...

Ai fost un lac Â– esti valul curgator

Esti fluviul impetuoaselor destine.



Alcatuire de cuvinte romanesti,

Atatea navaliri te fecundara !

Intinerind pe zi ce-mbatranesti,

Eu te visez proteica si lapidara !