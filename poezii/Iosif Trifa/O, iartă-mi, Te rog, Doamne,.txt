0,IARTĂ-MI,TE ROG, DOAMNE,


O, iartă-mi, Te rog, Doamne, atâtea rugăciuni

prin care-Ţi cer doar pâine şi pază şi minuni,



Căci am făcut adesea din Tine robul meu,

nu eu s-ascult de Tine, ci Tu, de ce spun eu.


În loc să vreau eu, Doamne, să fie voia Ta,

îţi cer, şi-Ţi cer într-una să faci Tu voia mea;



Îţi cer s-alungi necazul, să nu-mi trimiţi ce vreai,

 ci să-mi slujeşti în toate, să-mi dai, să-mi dai, să-mi dai... 



Gândindu-mă că, dacă Îţi cânt şi Te slăvesc,

am drept să-Ţi cer într-una să faci tot ce doresc...



O, iartă-mi felu-acesta nebun de-a mă ruga

 şi-nvaţă-mă ca altfel să stau în faţa Ta!



Nu tot cerându-Ţi Ţie să fii Tu robul meu,

ci Tu cerându-mi mie, iar robul să fiu eu.



Să înţeleg că felul cel bun de-a mă ruga

 e să doresc ca-n toate să fie voia Ta. 


Adăugată de către  Radu Dan Alexandru