Când s-a născut când a murit
Cu cine se mărginește
Ia
Nord la
Sud
Ce-a scris ce-a spus ce-a gândit
Cinci ori opt patru-n treisprezece
Unde i-a-nvins
Unde-a zidit mănăstiri
L-ai uitat acasă caietul
L-ai uitat acasă
Treci la colț in genunchi
întinde palma închide gura
Școala nu era de copii
Ci de biete suflete
Care se-nvățau cu viața

Mes enfants venez a la leson
Un corbeau sur un arbre perche
Ți-ai făcut lecțiile
Ai învațat poezia

Libertatea venea câteva clipe înainte de căderea amurgului
Prea scurtă pentru ziua
Petrecută-ntre gratii și-ntrebări
Prea scurtă pentru un joc ca lumea
Ci jocul de-o clipă-nchidea pe rând
Toate rănile zilei
Care se topeau încet în amurg