(Agápe)

! și-Aceea seamănă cu tine
dar tu în veci n-ai s-o atingi,
și-Aceea seamănă cu tine
cînd mă primești adînc în tine
cînd uiți de tine și pe mine
mă-aprinzi, mă mistui și mă stingi!

! și-Aceea seamănă cu tine
și hierodulele din jur,
și-Aceea seamănă cu tine
cînd în lingoare după tine
tînjesc și nu mai sînt în mine
decît fără de glas murmur!

! și-Aceea seamănă cu tine
dar ție n-am să ți-o arăt,
și-Aceea seamănă cu tine
un vas de aur ca și ține
în unda vremii-mpins de mine
plutind prin vreme îndărăt!

! și-Aceea seamănă cu tine
dar vouă n-am să v-o arăt,
și-Aceea seamănă cu tine
cînd eu mă uit mirat la tine
cu cel de-al treilea ochi și-n mine
ca pe un lotus roș te văd!

! și-Aceea seamănă cu tine
și-n ea gerunchele-mi îndoi,
și-Aceea seamănă cu tine
cînd sufletul din nou în tine
ți-l regăsești Strein ca mine
din morți venind ca din lumine
dintîi lumina Stelei Noi!

! și-Aceea seamănă cu tine
ea vecinic stă în fața mea,
și-Aceea seamănă cu tine
Soție Sfîntă ca și tine
tinzîndu-și sufletul spre mine
precum harfistele divine
și simt și tot ce simte ea!

! și-Aceea seamănă cu tine,
îmi spală trupul de otra-,
și-Aceea seamănă cu tine
un lacrimarium ca și tine
care doar curăție ține
și strînge-avere de la mine
doar din necurăția mea!

! și-Aceea seamănă cu tine
și tu te-nchini și tu la ea
și-Aceea seamănă cu tine
cînd mă scoți cald și bun din tine
și mă lași singur, eu cu mine,
mă lași pe drum și-mi tocmești bine
drumul meu drept pe Golgota!

! și-Aceea seamănă cu tine
și tu te-nchini și tu la ea
și-Aceea seamănă cu tine
care mă plîngi și de pe tine
straiul ți-l rupi și mă-ngiulgi bine
și numa-n milă pentru mine
ți-i trupul învascut și-n tine
bea milă toată dragostea!

! și-Aceea seamănă cu tine
și tu te-nchini și tu la ea,
și-Aceea seamănă cu tine
și-Aceea seamănă cu tine
și-Aceea seamănă cu tine
și tu cu ea vei semăna !