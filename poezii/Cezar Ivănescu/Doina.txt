- Melodie fără sfârșit -

! într-o noapte am murire,
într-o noapte am murit,
fără teamă de orbire
pre Domnul l-am întâlnit,
fără teamă de orbire
pre Domnul l-am întâlnit!

sufletu-mi vârtej ca hăul
stătea gol în fața lui,
spune-mi, Doamne, care-i Răul
tot Răul Pământului?
spune-mi, Doamne, care-i Răul,
tot Răul Pamântului?

! dacă tot murim cu totul,
înviem apoi de tot?
spune-mi, Doamne, care-i rodul
încarnării noastre-n Tot?
spune-mi, Doamne, care-i rodul
încarnării noastre-n Tot?

nu suntem doar un nimica
mai ușor ca negura?
numai groaza-ne și frica
poartă Sfânta Vergura?
numai groaza-ne și frica
poartă Sfânta Vergura?

! dacă ne-ai zidit, zidire
Doamne, Tu, cu mâna ta!

o iubire doar iubire
sufletul mi-l lumina,
o iubire doar iubire
sufletul mi-l lumina,

o lumină cu aromă
ca unul mirabil mac
pântece-matern-pleroma,
leacul neaflat în veac,
pântece-matern-pleroma,
leacul neaflat în veac!