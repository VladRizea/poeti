Când eram mai tânar și la trup curat,
Într-o noapte, floarea mea, eu te-am visat.
Înfloreai fără păcat, într-un pom adevărat
Când eram mai tânăr și la trup curat.

Nu știam că ești femeie, eu bărbat
Lângă tine cu sfială m-am culcat
Și dormind eu am visat; tu, visând, ai lacrimat
Când eram mai tânăr și la trup curat.

E pierdută noaptea aceea de acum!
Carnea noastră, de-i mai știi al ei parfum
Poamele ce-n poame stau, gustul cărnii tale-l au
Și cad mâine toate, putrede, pe drum.

Fă-l sa fie, Doamne Sfinte, numai om
Pe acel care ne-a ispitit sub pom
Și când pomul flori va da, fă sa-i cada carnea grea,
Cum cădea-va, după cântec, mâna mea…