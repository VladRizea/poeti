Cad fulgii mari încet zburând, 
Si-n casa arde focul, 
Iar noi pe lânga mama stând
De mult uitaram jocul.
De mult si patul ne-astepta, 
Dar cine sa se culce?
Rugata, mama repeta
Cu glasul rar si dulce

Cum sta pe paie-n frig Hristos
În ieslea cea saraca, 
Si boul cum sufla milos
Caldura ca sa-i faca, 
Dragut un miel cum i-au adus
Pastorii de la stâna
Si îngeri albi cântau pe sus
Cu flori de mar în mâna.

Si-auzi! Rasar cântari acum, 
Frânturi dintr-o colinda, 
Si vin mereu, s-opresc în drum;
S-aud acum în tinda
Noi stam cu ochii pironiti
Si fara de suflare;
Sunt îngerii din cer veniti
Cu Ler, oi Domnul mare!

Ei cânta naltator si rar
Cântari de biruinta, 
Apoi se-ntorc si plâng amar
De-a Iudei necredinta, 
De spini, de-ostasi, si c-a murit…
Dar s-a deschis mormântul
Si El acum e-n cer suit
Si judeca pamântul.

Si pâna nu taceau la prag, 
Noi nu vorbeam nici unul
Sarac ne-a fost, dar cald si drag
În casa-ne Craciunul.
Si când târziu ne biruia
Pe vatra calda somnul, 
Prin vis vedeam tot flori de mar
Si-n fașe mic pe Domnul.