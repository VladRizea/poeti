Eu mi-am facut un cântec
Stând singura-n iatac
Eu mi-am facut un cântec, 
Si n-as fi vrut sa-l fac.
Dar fusul e de vina
Ca se-nvârtea mereu, 
Si ce-mi cânta nainte
Cântam pe urma eu.

De-atunci îl cânt întruna
Ca-mi vine-asa nevrând;
De-as face orice-as face, 
Nu pot sa-l scot din gând.
Îl cânt torcând la vatra
Si-l cânt mergând pe drum
Si nu pricep ce-i asta, 
Si nu stiu, biata, cum?

Adese stând la cina
Simt lacrimile des, 
Nu pot mânca de lacrimi
Si trebuie sa ies
Afara-n vânt, afara, 
Ca-mi arde capul tot, 
Si-ngrop în palme capul
Si-mi cânt amarul tot.

Am stat la roata morii, 
Si roata umbla des, 
Si roata morii cânta
Cuvinte cu-nteles.
Ea cânta înainte;
Cânt si eu dupa ea
Moraru-si face cruce
Privind în urma mea.

Si-am mers pe malul apei, 
În valuri sa-mi îngrop
Si cântecul, si-amarul
Dar a-nceput un plop
Sa cânte, si toti plopii
Cântau duios în vânt, 
Si m-am trezit deodata
Ca plâng si eu si cânt!

Si-am mers pe lunci, dar jalnic, 
D-a lungul peste lunci, 
Cum plâng si cânta toate!
Si-n crâng m-am dus atunci
Nu-i loc mai bun pe lume
De plâns decât în crâng!
Ah, toate plâng, si satul
Se mira ca eu plâng!

Dar fusul e de vina, 
Ca se-nvârtea mereu, 
Si el cânta un cântec, 
Si-l stiu de-atunci si eu!
Si-ncet ce trece viata
Când n-ai nici un noroc
Mai iute dac-ar trece, 
De-ar sta mai bine-n loc!

De-ar sta pe loc mai bine!
Ori loc eu sa-mi gasesc
Sa pot sa plâng cu hohot
Nici asta nu-ndraznesc!
Ca mama ma tot cearta
Si tata-i suparat, 
Si-n ochii mei se uita
Toti oamenii din sat.

Ah, seara, numai seara, 
Ma simt la largul meu, 
Ca-ngrop în perne capul
Si, pâna-n zori mereu, 
Tot plâng ca o nebuna
Si perna-n brate o strâng, 
Si plâng, ca nu ma vede
Maicuta-mea ca plâng.