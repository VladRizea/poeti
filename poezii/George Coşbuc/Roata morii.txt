Stateam pe gânduri, eu si gloata.
La roata morii ne uitam
Si de-n zadar ne framântam,
Ca de-adevar noi tot nu dam:
De ce sa-nvârte roata?

—”Pai, nu-ntelegi tu româneste?
—Vezi scocul?”—”Vad.”—”Si ce-i pe scoc?”
—”E apa.” —”Bun! Sta apa-n loc?”
—”Ba vine.” —”Ei, acum cioc-poc
Si roata sa-nvârteste!”

Moraru-si scutura luleaua
Râzând. Avea el azi ce-avea
Caci alte-dati când ne vedea
În jurul morii ne facea
Primire cu nuiaua.

Eram voiosi ca sta s-asculte
Si ne spunea ce e, ce nu-i.
Dar cum era putin naprui
Facea ca din cioc-pocul lui
Sa nu-ntelegem multe.

—”Da’ roata carului ce face?
Se-nvârte?” —”Da.” —”Ba cum, ehei!
Se-nvîrte ea de capul ei?”
—”Ba, când o-mpingi.”—”Eu ce spusei?
Se-nvârte-asa, si pace.

Iar-roata ici… o-mpinge apa.”
Acum noi toti am hohotit.
Morarul asta e smintit:
Când vrea sa doarma pe-odihnit,
El pat îsi face grapa!

Ca de-ar împinge-o, ea nebuna
S-ar napusti, iesind din scoc,
S-ar duce pe pârau cioc-poc—
Dar uite, roata sta pe loc
Si totusi umbla-ntruna.

—”Ei, bat-o Dumnezeu s-o bata!
Dar cum sa plece dac-o legi
De moara, ma! Nu ma-ntelegi?
Cu voi nu mântui zile-ntregi:
Ea sta, ca e legata!”

Sa-ti faci acum, crestine, cruce!
Priveam cu spaima la morar.
O legi? si sta! Dar e-n zadar!
Si roata doar o legi la car,
Si ea se duce, duce!

—”Se duce roata? Bun, dar carul?
El sta pe loc ca mine-acum.
El fuge crezi? Ba nicidecum,
Fug numai rotile pe drum”—
Ei, zi: nu-i prost morarul?

Si ne temeam sa nu se bata,
Ca prea l-am zapacit de tot.
Pai carul sta? Minciuni de-un cot!
Ba carul fuge ca netot
Cu roatele deodata!

—”Am zis ca nu? Ba, fuge doara
Ei, fuge, vezi! stiam si noi.
De ce n-o ia la fug-apoi
Si moara ta catra zavoi
Cu tot ce e prin moara?

Moraru-si puse-n sân luleaua,
Tacut si grav: se pregatea
La sfat cu noi altfel sa stea;
Si ce dovada-i trebuia
Mai buna ca nuiaua?

Iar ce-a urmat la ce-as mai spune?
Noi n-am ajuns la nici un rost.
Tu zici: —„Erai, baiete, prost,
Si roata pentru tine-a fost
A patra dimensiune!”

Si-apoi? Eu vad si astazi gloata
Facând asa! Tu nu-ntâlnesti
Atâtea fapte omenesti,
Le vezi, le-auzi, si te crucesti
De ce se-nvârte roata?