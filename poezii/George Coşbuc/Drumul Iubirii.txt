Eu o stiu din cartea sfânta,
Si ti-o spun, sa te feresti!

Baiazid, talmacitorul
Vrerilor dumnezeiesti,
Ale carui vorbe-arata
Drumul spre-adevar, precum
Carul de pe cer conduce
Navele spre-al Noptii drum,
Predica-n moscheie-odata:
- “Dumnezeu, el ne iubi,
Sa-l iubim si noi.” Într-asta
Ben-Said grabit veni:
- “Mare-nvatator al nostru,
Cel de-Alah din cer trimis!
Mi-am pierdut de ieri magarul,
Si-am avut ast’ noapte-un vis
Sa te-ntreb aici pe tine,
Ca tu stii si poti sa-mi spui.”
Baiazid privi la dânsul
Si-a zâmbit de vorba lui.
Dar continua cuvântul:
- “Spuneti, care dintre voi
Nu-i convins ca peste veacuri
Pâna-n zilele de-apoi
Singura iubire este
Sfântul drum adevarat?”
Toti tacura. Ahmet singur,
Un batrân întunecat,
Ridicându-se, raspunse:
- “La ce-a dat-o Dumnezeu?
N-am stiut-o niciodata,
Spune-mi ce-i, s-o stiu si eu!”
Baiazid încet se-ntoarse,
Si-aratând spre-acel batrân:
- “Ben-Said, tu cati magarul,
Iata-l, asta-i, ada-i fân.”

Mi-a ramas aminte vorba
Marelui învatator.
Ben-Saizii nu vad alta
Decât tot durerea lor,
Si când unii poarta lupta
Plini de-avânt, grabiti rasar
Ben-Saizii sa-i încurce
Cu pierdutul lor magar.
Iar când vezi ca multi iubirii
Inima tacuti si-o-nchid,
Tu de-Ahmet îti aminteste
Si de ce-a spus Baiazid.