Cât de rau esti, Doamne, Doamne!
Tu ma-ntrebi grabit si-aprins, 
Daca te-am iubit vreodata?
Ce-i cu tine? Ce te-a prins?
Dac-as sti, eu ti-as raspunde;
Cum sa stiu, ca n-am de unde!
Eu la asta niciodata
N-am gândit cu dinadins.

Tu ma stii. Eu râd într-una, 
Numai de glumit ma tiu -
Ei, dar când ma-ntrebi de-acestea
Parc-as vrea sa nu mai fiu!
Lumea de dureri e plina, 
Calea vietii mi-e straina;
Tot asa-mi vorbeste mama, 
Iar eu, biata, ce sa stiu?

Eu cu drag te vad la hora, 
Ochii tai si toate-mi plac;
Orice-mi zici tu, nu ma supar, 
Si cu orice faci, ma-mpac.
Dar sa stam târziu în noapte
Tainuind iubirea-n soapte
Si sa te sarut — ei, asta!
N-am putere sa o fac!

Nu mi-am dat anume seama
Niciodata, viata ce-i!
De-mi zici «draga», râd cu hohot, 
Ascunzând obrajii mei.
Tu te superi dintr-o data, 
Ma faci proasta si-ngâmfata, 
M-ameninti, c-o rupi cu mine -
Rau ce esti! si multe vrei!

O, de m-ai lasa vreodata, 
De-ai fugi si m-ai lasa, 
Din gradina maicii tale
Eu o floare mi-as fura
Si-as purta-o-n sân, o cruce!
Când s-ar vestezi, m-as duce
Sa te fur apoi pe tine;
Nimanui nu te-as mai da!

Mai asteapta! Cui dai biruri, 
Dac-astepti ce ti-e iubit?
Sa zic da, nu-mi vine bine
Pâna când nu m-am gândit;
Sa zic nu? As zice toate, 
Numai asta nu se poate;
Parc-as plânge viata toata
Dac-as sti, ca te-am mâhnit.

Ei, acum ghiceste singur
De te am eu drag ori nu?
Sa mi-o spui de alta data, 
C-as rosi, sa-mi spui acu -
Cumpaneste bine toate, 
Pâna mâine te socoate;
Si de vei ghici, tu-mi spune, 
Si voi zice cum zici tu!