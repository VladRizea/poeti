CARATELE IUBIRII


Ne încercăm caratele iubirii
pe toate colțurile frumuseții firii:
ne ascundem, ca să nu cunoască nime,
locul laboratoarelor intime
în care, printre flori și melodii
și scăpărări de aștri și de rime –
cu râsete și lacrimi de copii
aflați într un bazar de jucării
– ne alegem, 
                     unul singur, 
                                        din mulțime!
Și, doar atunci când ne găsim IUBIREA,
firea din noi – se mpacă iar cu FIREA!


Craiova,
4 aprilie 1970