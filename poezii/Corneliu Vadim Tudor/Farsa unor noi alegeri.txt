Motto: „Te-or întrece nătărăii"...(M. Eminescu)

Doamne, m-ai lăsat din braţe
Gata, pîn' aici mi-a fost!
Jungla cu maimuţe hoaţe
Face viaţa fără rost.

Totu-n ţară-i viceversa
Infractoru-i om cinstit
Mafia îi dă perversa
Unui neam dezmoştenit.

Legile au luat-o razna
Anarhia e în toi
Unde s-a cîntat priceazna -
Maneliştii sînt eroi.

România astăzi are
Cerşetori, nu cetăţeni
Şi cît vezi din zare-n zare
Lumea stă pe la pomeni.

Doamne, eu mă uit cu jale
Timpul parcă e dement
Curve, peşti şi haimanale
În Guvern şi Parlament.

Noi alegeri? Altă farsă!
Dă-i cu bere, dă-i cu vin -
Faţa Ta de ce-i întoarsă
De la acest neam creştin?

Cît mai ţine mascarada
Şi de ce acest blestem?
De exişti, să-mi faci dovada:
Vino, Doamne, cînd Te chem!

Corneliu Vadim Tudor
2 octombrie 2014