Eu voi muri definitiv, o dată
nu mi fac iluzii, știu că voi muri
făptura mea va fi decapitată
de ghilotina clipei într o zi

Iar trupul meu ca o statuie greacă
turnat în bronz și stele din înalt
prin pietre mari de moară o să treacă
strivit intre un veac și celălalt

Și peste locul meu de ngropăciune
vor răsări civilizații noi
zvon de ospețe dulci o să răsune

Și când le o fi orgia mai în toi
le voi striga, de dincolo de lume :
Veți fi ca mine, eu am fost ca voi