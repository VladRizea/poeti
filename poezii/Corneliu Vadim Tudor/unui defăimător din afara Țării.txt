*
    *   *

unui defăimător din afara
Țării


Trist cartofor, tu, monument de ură
   satyr drapat în giulgiu vişiniu
cum vii să faci tu ordine-n cultură
   mai bine-ai vinde nasturi și rachiu
mici echimoze-s ochii tăi de fiară
   rînjești ca rîia, hoț, cu colții răi
mefiboşet gîngav și fără țară
   răufăcător eşti tu, cu toți ai tăi
te-ai lăcomit din plin, aveai de toate
   stăteai pe roze-n caldul tău bîrlog
și totuși, te mînca în fund și-n coate
   și ai sărit la creastă, pintenog
să răstignești o nouă sanctitate
   la care eu, de-un secol, mă tot rog !...