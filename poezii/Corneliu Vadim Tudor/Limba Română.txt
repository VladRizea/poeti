Nu-mi place să vorbesc în limbi străineEu sunt un vultur, nu sunt papagalPrivighetoarea cântă pentru sineUn singur cântec, dar e magistral.De ce-aş vorbi engleză sau germanăSau graiul rus, francez sau spaniol?Când limba mea-i balsam de pus pe ranăIzvor de apă vie, nu nămol.În limba asta mă simt cel mai bineEa varsă raze de argint în jur.Mai dulce e ca mierea de albineLimba Română, templu de azur.Ea s-a născut şi a-nflorit sub mânaLui Dumnezeu în 2.000 de ani.Regină între graiuri e românaN-o poate nimeni cumpăra cu bani.Ce n-ar da alţii, Doamne, să vorbeascăAtât de dulce, simplu şi bogat!Ei ştiu să latre, să maimuţăreascăSă dea comenzi scrâşnit şi cadenţat.Fireşte, ştiu că toate au valoareExprimă stări de spirit, raţiuniDar nici o limbă nu cunosc sub soarePrecum e graiul nostru din străbuni.Pentru această limbă a curs sângePentru această limbă s-a murit.E limba-n care Creştinismul plângeÎn fiece biserică sau schit.Eroică e limba cea românăA rezistat prin anii cei mai grei.Cuvinte din retorica păgânăEa a topit în creuzetul ei.Nu-mi place să vorbesc în limbi străineDeşi le ştiu şi chiar le preţuiesc.Fiţi demni, urmaşi de legiuni latine,De acest vechi veşmânt împărătesc.