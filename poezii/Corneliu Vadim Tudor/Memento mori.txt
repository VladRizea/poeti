MEMENTO MORI


Si dacă tot murim pe lumea asta
   hai să murim frumos, ca niste prinți 
eroică și tristă ne e casta
   iar primăvara şi-a ieşit din minti

Precum un viu avertisment al mortii
   ne insotește umbra pe pămint
e un memento zilnic, luat in portii
   vendeta celor care nu mai sint

Şi poate că aici e tocmai iadul
   unui tărim din alte galaxii
sîntem visați, noi sintem doar răsadul
   trimis in lung surghiun spre a trăi

Dar noi trăim ? imi pare mai degrabă
   cobai divinității că sîntem
e viața noastră broderia slabă
   țesută de păianjenul suprem

Noi am murit demult, din clipa-n care
   s-a stins întîiul om în univers
iar naşterea e numai o eroare
   ce se îndreaptă, tot mereu, din mers