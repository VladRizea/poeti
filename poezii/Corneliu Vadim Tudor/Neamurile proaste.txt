Cîte neamuri proaste în această ţară!
Suflete de slugă, lepre, mitocani
Se întrec în vile, au maşini la scară
Ştiu doar o deviză: bani şi iarăşi bani!

N-au prea multă şcoală, cam de clasa IV-a,
Dar au prins clişee la televizor
Toţi au doctorate, să-i admire şatra
Ţipă mahalaua în osînza lor.

Şi ce morgă tîmpă! Ifose stupide!
Ochelari de aur, ţoale de import!
Fac pe francmasonii, intră prin partide…

Ah, voi, neamuri proaste, nu vă mai suport
Pentru mine sînteţi nişte linge blide
Ouă de năpîrcă, ce duhnesc a mort.

Corneliu Vadim Tudor,
Sîmbătă, 19 iulie 2014