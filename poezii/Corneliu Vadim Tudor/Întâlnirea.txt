ÎNTÂLNIREA
in amintirea lui Nichita Stanescu

Ne-om întâlni cândva a, în altă casă 
în altă viață și în alt destin
o carte cu coperți de brumă groasă 
vom scrie cu cerneala de arin.

Înmărmuriți ca doi masivi de sare
prin rădăcini adânci ne vom lega
și n-o să știe nimeni ce ne doare
vom lua lumina din aceeași stea.

Tu nu mai vii, eu pot veni la tine
acolo unde totul e iertat
acolo unde nu își mai aparține 
nici robul blând , nici cruntul împărat .

Și poate că viața noastră-ntreagă
a fost doar mustul tânăr ce s-a stors
iar vinul bun de-abia acum se-ncheaga
într-un tărâm cu georgrafie vagă 
de unde nimeni nu s-a mai întors .

Corneliu Vadim Tudor