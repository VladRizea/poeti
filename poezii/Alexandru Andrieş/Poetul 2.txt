Poetul e-n casă.
Ce face poetul în casă?
Noi ştim că el scrie!
Dar nu ştim CE scrie poetul în casă.
Şi ce-am aflat până-acum
E că totu-i o ceaţă şi-un fum,
Şi nici măcar el nu ştie
Ce scrie...
Poetul
În casă.
Iubita lui vine,
Nu contează când şi la cine,
Bine că vine!
Şi, fiindcă el scrie când scrie,
Poetul nu ştie.
Nu, nu ştie...
Ea, pe de-o parte, se maschează perfect:
Doar o fracţiune din ochiul drept
Dacă rămâne vie,
Iar el pe stradă iese-atât de rar
Că ar fi absolut în zadar:
Ce rost ar avea să ştie?
Lasă-l să scrie
În casă,
Poetul!