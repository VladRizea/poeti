Cine are pept se porte
Focuri și dureri de morte
Și se fie odihnit,
Suferind cu mulțumită
Așa patimă cumplită
Făr'd'a s'arăta mîhnit?
Numai eu me ved în stare
Se me ardz fără 'ntristare
Și rîdzend se me topesc,
Numerând drept datorie
A muri cu bucurie
Pentru ceea ce iubesc!
Mulți gândesc că despărțire
N'am din cei fără simțire;
Petră'mi dzic că sunt și fer!
Vedzend ast-fel de răbdare,
Făr' d'ave asemănare,
Și se miră cum nu per!
Și măcar că au dreptate,
De urmări așa ciudate
Toți de obște-a se mira,
Se am morte drept plăcere
Și se sufer cu tăcere,
Făr' d'a nu me supăra.
Dar greșesc, căci n'au sciință,
Că cu pohtă și voință
A răbda este dator
Cine-o ști se te 'nțelegă,
Și o mucenie 'tregă,
Nu ca un nesimțitor.
De aceea cu 'ntregime
De simțiri, nu cu prostime,
Câtă ești înțelegend,
Ș'al meu suflet te iubesce,
Și de voe se trudesce
Și se bucură ardzend.
Dar me rog, și tu 'nțelege
Că la peptul meu e lege
Pentru tine a ohta,
Ș'a răbda dureri și chinuri,
Patimi, focuri și suspinuri
Și a nu se văeta!
Și rămâi încredințată
Că și de-oiu muri vr'o dată,
Tot acela fiind eu;
Și în iad și fie unde
Voiu striga făr'a ascunde,
Că tu ești amorul meu!