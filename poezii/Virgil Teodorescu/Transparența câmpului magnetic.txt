Dacă trec mai departe de tine mă întorc să-ţi privesc subţioara
Această pulbere tot timpul prezentă
Să-ţi privesc subţioara şi s-o beau dintr-o dată
Ca pe o sabie din panoplie
Rănit uşor otrăvit ameţit dacă trec mai departe de tine
Dacă trec mai departe de tine
Îţi arunc ochii între picioarele cailor
Îţi îngrop urechea sub poduri ca să cânte
Şi pentru un singur deget clădesc o sută de castele
Şi alte o sută de mii
În pădurile de baobabi ale imenşilor tăi ochi
Vânez păuni şi păsări lyră
În pădurile celor cinci continente
Celor douăsprezece continente te chem peste tot peste
Plantele carnivore când devorează imenşii păianjeni
Dacă trec mai departe de tine
Mă rătăcesc în tine
Ca într-un velur sălbatec

1937