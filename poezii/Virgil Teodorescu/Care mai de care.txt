Călătoream fără să ştiu cu un halterofil foarte talentat
însă izgonit de părinţi
şi gata să mă înăbuşe cu debordanta activitatea muschiulară a limbajului său argotic
după mai puţin de zece kilometri
devenisem pe trei sferturi un tandem de roţi feroviare în suspensie
mi-am dat totuşi seama că mai toţi călătorii
se îmbulzeau să-mi facă mici servicii
treceam pe lângă un conac plasat dincolo de centura de siguranţă a lacurilor
care despicau valea în două
un domiciliu ideal pentru un poet care nu ştie să spuie nici măcar bună ziua
bună ziua domnule ce mai faceţi
aţi scăpat de durerile cocsalgice de astă-iarnă
ba de anţărţ aveţi dreptate
a mai trecut pe nesimţite un an
pe atunci centura de siguranţă a lacurilor
era un brâu în care vă păstraţi longevitatea
greşită socoteală neadevăr flagrant
de vreme ce în compartiment domnea o înţelegere perfectă
şi călătorii se îmbulzeau care mai de care să-mi facă mici servicii