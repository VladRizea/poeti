Aş vrea să am puterea să mă desfac pe mine,
Să pot vedea odată ce am şi cine sunt,
Să pot să văd în noaptea adânca ce-i în mine,
Mai viu, mai clar, mai bine.

Tăcerea ce mă are să-nvie-ntr-un cuvânt
Aş vrea să am puterea să mă desfac pe-o masă, 
Ca un chirurg ce, poate, în basme numai e ! 
De multe ori imi pare că firea mea mă lasă 
Şi-adeseori îmi pare că pot vedea orice...
Ce groaznică faptura mi-apar eu câteodată ! 
În mine nu e unul — în mine nu-s doar eu,
În inimă, în suflet, un altul mi s-arată, 
Şi gândul mă munceşte neîndurător mereu !
Mi-e inima o tristă şi palidă fecioară, 
Duioasă, care plânge când n-are ce visa. 
Mi-e inima o tristă şi palidă fecioară 
Pe care-o stea, un cântec, un zvon o înfioară 
Cum stă şi-aşteaptă parcă într-una altceva
Iar sufletul îmi este un cititor în stele,
Un mag din alte vremuri, un rătăcit de-acel
Ce-şi află-un rost în lume umblând cu ochii-n stele.
Tu nu pricepi ce poate-a găsit vreodată-n ele 
Doar simţi că lucruri triste adesea poartă-n el.