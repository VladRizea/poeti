Aceeași roată unică
pe dedesubt,
te uiți - aceleași fețe joviale,
s-a inventat încă un fel
de a dormi,
patule, du-ne singur
orbecăind pe lângă muri,
dacă ai putea
să-ți prinzi
picioarele-n tavan
și noi să stăm
cu ochii ațintiți în gol,
deasupra norilor
pustiul sună,
străin e cerul,
semnele absente, -
de ce nu vin ființele albastre?
lumina stelelor
o sug încet
ventuzele neantului.