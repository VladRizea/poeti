Şi iată-ne, din nou, înlănţuiţi,
Ca doi nebuni cocori preavămuiţi
Prin lungile sau scurtele plecări,
De multul frig domestic dintre zări
Şi de puţinul jar accidental
Dintr-o partidă de amor mental
Sau de menaj artistic - fără ţel –
Prin camere abstracte de hotel,
Pe unde viaţa are gust amar
De frică, de minciună, de homar,
Iar dragostea, un sincer gust dulceag,
De monograme scrise din briceag.