Nici n-apuci să spui de-i bine
Sau de-i frig în gândul tău
Că prea iute noaptea vine
Şi mi-e greu cu dorul tău
Iar în urma ta-i părerea
Paşilor purtaţi de vânt
Nemişcat rămân
Şi aştept ultimul cuvânt…

Suntem iar singuri pe pământ
Te privesc tăcut şi aştept ultimul cuvânt
Ţi-aş şopti vesnic legământ
Dar te îndepărtezi şi aştept ultimul cuvânt…

Toamna, iarna, primvara,
Însă vara mai ales
Clipele-s fără de tine
Şi lipsite de înţeles
Şi din toate câte şoapte
Nerostite rând pe rând
Ochii tăi nu vor
Să îmi spună ultimul cuvânt…

Suntem iar singuri pe pământ
Te privesc tăcut şi aştept ultimul cuvânt
Tu şi eu, veşnic legământ
Poţi să mă aduci înapoi doar cu un cuvânt…

Şi din toate câte şoapte
Nerostite rând pe rând
Ochii tăi nu ştiu
Să imi spună ultimul cuvânt…

Suntem iar singuri pe pământ
Te privesc tăcut şi aştept ultimul cuvânt
Poţi să mă aduci… înapoi…. doar cu un… cuvânt…