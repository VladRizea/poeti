Deie-mi toată toamna
Prăduiții pruni
Lașități polare
Sâmburi goi și bruni

Deie-mi călăuza 
Castelană-n van
Și mai multe drumuri.
Sus lângă tavan

Să mă pot preface
C-am avut ce da
La sorocul tâmplei
Între nu și da

Rând pe rând arginții
Cumpenei adânci
Vântul peste mare
Și mai multe stânci

Fâlfâitul rânced
Țipătul prelung
Deie-mi-le toate
Câte nu-mi ajung

———————————————————————————————
sursa: @versurisubfloridetei