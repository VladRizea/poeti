Cunună din cunună
Și trup din trup răsare,
Ca datina străbună
Cu pâine și cu sare.

Se mișcă roata morii
Și ciutura fântânii —
Noi suntem ziditorii, 
Și stâlpii, și stăpânii.

Pe noi ne știe valea
Și dealul ne tot știe —
Neprihănită-i calea
Ce vine din vecie.

Neprihăniți sunt plopii
De sub argintul lunii
Veghind la tâmpla gropii
Undea-au apus străbunii.

Fântâna și cuvântul
Și grâiele din vară,
Văzduhul și pământul
Sunt mărturii de țară.

Se macină și piatra,
Se macină și omul
Dar veșnicește vatra
Precum prin roade, pomul.

———————————————————————————————
sursa:@versurisubfloridetei