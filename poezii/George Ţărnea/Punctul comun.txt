Trec separat prin noi aceleaşi zile, Trec separat prin noi aceleaşi stări, Tăcerea ta îmi stăruie-n pupile, Plecarea mea îţi plânge-n aşteptări.   Nici unul ,nici altul nu se-ndură Să pună capăt chinului din el, Deşi sărutul ne-a-ngheţat pe gură Şi frica de-mpăcare ni-i la fel.   Trec separat prin noi aceleaşi clipe, Trec separat prin noi aceleaşi legi, Iubirea noastra-i plină de risipe, Rămâne să-nţeleg si să-nţelegi.   Dar nu e chip s-o facem dintr-o dată Şi iată-ne constrânşi la convorbiri Purtate într-o ură mai ciudată Pe seama separatelor iubiri.