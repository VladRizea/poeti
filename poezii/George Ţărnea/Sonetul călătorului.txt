Adună talpa spinii și pulberea și scrumul,
Sub straie carnea-ngheață, puțin câte puțin,
Încărunțesc la tâmple și uit să mă ațin
Preafericitei clipe, cu brațele și drumul.

O dragoste fugară e tot ce mai rețin
La căpătâiul nopții — când se destramă fumul —
Și-un lac imens de lacrimi, modificat prin cumul,
Pentru a cărui stare nici acte nu dețin.

Dar sufletul mi-e încă străfulgerat de stele
Nesocotind pe față calvarul suitor
Și prevestita vale din timpul viitor
Silindu-mă să caut sub oale și ulcele
Demult apusa lume  a strâmtelor castele,
Ca menestrel destoinic și mag și călător.
——————————————————————————
sursa:@versurisubfloridetei