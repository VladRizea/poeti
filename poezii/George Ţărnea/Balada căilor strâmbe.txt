Pune-mi iubito, carnea pe jar,
Sufletu-n lanţuri, umbra sub talpă
Şi fă ce-ţi place cu viaţa-mi, dar
Nu strânge-n braţe iubire calpă!
Şi nu te duce spre alt bărbat,
Cu disperarea înfrigurării,
Ştiind că totuşi, te-am întrebat
Dacă ţi-e dragă minciuna zării…

Şi te-am lăsat de la început,
Să guşti amarul vremii puţine
Din adevărul neîncăput
Al destrămării care ne ţine…
Mult prea-mpreună şi mult prea strâns,
Sub candelabrul stelelor stinse,
Să nu fie, de-atâta plâns,
Căile strâmbe, dar necuprinse.