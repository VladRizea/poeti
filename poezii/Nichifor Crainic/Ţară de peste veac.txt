Spre ţară lui
Lerui-Ler
Nu e zbor nici drum de fier,
Numai lamură de gând,
Numai suflet tremurând
Şi vâslaş un înger.

Spre ţară de peste veac
Nesfârşire fără leac,
Vămile văzduhului,
Săbiile
Duhului
Pururea de straja.

Sus! pe sparte frunţi de zei,
Şovăielnici paşi ai mei!
Piscuri de-ntrebari - momâi
Să-mi rămână sub calcaiu
Şi genuni de zare!

în ţară lui
Lerui-Ler
Năzuiesc un colţ de cer.
De-oiu găsi, de n-oiu găsi
Nimenea nu poate şti —
Singur
Lerui-Ler.