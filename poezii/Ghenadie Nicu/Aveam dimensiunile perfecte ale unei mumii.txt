aveam dimensiunile perfecte ale unei mumii
şi mă mişcam în conformitate deplină cu un acord general

deghizat într-un pangolin
aveam atitudinea lui specifică
aveam naturaleţea lui preistorică

zîmbetul meu (rar de o lentoare de o anvergură întru totul remarcabile)
măcina orizonturile de calcar

puteam face tot felul de experimente
luam de pildă puii mici îi înghiţeam
şi păstram zile întregi nopţi de-a rîndul
sub cerul pe care se desenau in vitro civilizaţii monoteiste
o expresie netulburată...